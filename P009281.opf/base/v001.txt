༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG18576
n/a
ImageGroup:
ISBN:
11KG18673
9787542123657
Title:
བར་སྣང་གི་མགོ་འཁོར་ཕོ་བྲང། །
bar snang gi mgo 'khor pho brang/
Author:
རེ་རྐང་གླིང།
re rkang gling /
n/a
Descriptor:
Original Publication:
Place:
Publisher:
sgyu 'phrul sgrung thung deb/;[not available]
lan gru/
kan su'u mi rigs dpe skrun khang/
Date:
2013
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 10/2014



131༠༡
༄༅ བར་སྣང་གི་མགོ་འཁོར་ཕོ་བྲང་། >
Q3©°
རེ་རྐང་གླིང་གིས་བརྩམས།
ཀན་སུའུ་མི་རིགས་དཔེ་སྐྲུན་ཁང་།



༩/9@O ཁྱོད་
སྒྱུ་འཕྲུལ་སྒྲུང་ཐུང་དེབ།
Class No:
Acc. No. P: {2 ©༢
LTWA (Manuscript)
DHARAMSALA. H.P.
བོད་ཀྱི་དཔེ་མཛོད་ཁང་།
བར་སྣང་གི་མགོ་འཁོར་ཕོ་བྲང་།
རེ་རྐང་གླིང་གིས་བརྩམས།
ཀན་སུའུ་མི་རིགས་དཔེ་སྐྲུན་ཁང་།



图书在版编目(CIP) 数据
多杰才旦小说集:藏文多杰才旦著,-- 兰州:
甘肃民族出版社,2013.5
ISBN 978-7-5421-2365-7
I. 0多… 1.0多…. 短篇小说-小说集一中
国当代—藏语 N. 11247.7
中国版本图书馆CIP数据核字(2013)第096405号
书名:多杰才旦小说集
作者:多杰才旦 著
责任编辑:交巴李加
封面设计:多本
版:甘肃民族出版社(730030 兰州市读者大道 568号)
行:甘肃民族出版社发行部(730030 兰州市读者大道 568号)
刷:兰州新华印刷厂
开 本 :880 毫米x1230 毫米 1/32 印张:8.375 插页:3
数:140千
版 次:2013年5月第1版 2013年5月第1次印刷
印 数 :1~2000
书 号 :ISBN 978-7-5421-2365-7
定 价 :25.00 元(民文)
发印开字版印书定
甘肃民族出版社图书若有破损、缺页或无字现象,可直接与本社联系调换。
邮编:730030 地址:兰州市读者大道 568号 网址:http://www.gansumz.com
投稿邮箱:liuxintian@yahoo.com.cn
发行部:葛慧 联系电话:0931-8773271(传真) E-mail: gsmagehui3271@tom.com
版权所有翻印必究



གླེང་བརྗོད།
བོད་དུ་རྩོམ་རིག་གསར་བ་དར་ནས་ལོ་ངོ་སུམ་ཅུ་ལྷག་འགོར་སོང་། དེའི་
རིང་ལ་སྙན་ངག་དང་བརྩམས་སྒྲུང་གི་གསར་རྩོམ་གྱིས་འཕེལ་རྒྱས་ཀྱི་གྲུབ་
འབྲས་བླངས་ཡོད། ཡིན་ཡང་། དེ་ཉིད་བརྩམས་ཆོས་བྱེ་བྲག་པ་རེ་འགའ་
ཞིག་གིས་ཐོད་བརྒལ་གྱི་གྲུབ་འབྲས་མངོན་གསལ་ཅན་བླངས་པའི་སྟེང་ནས་
མངོན་པར་བྱས་པ་མ་གཏོགས། བོད་ཀྱི་རྩོམ་རིག་སྤྱིའི་ཆ་ནས་བཤད་ན། ཐ་
ན་སྙན་ངག་དང་བརྩམས་སྒྲུང་གི་གོམ་ཁ་ཡང་བུལ་བ་རེད། བོད་ཀྱི་རྩོམ་རིག་
བྱིངས་ཡོད་ཆོག་པའི་འཕེལ་རྒྱས་ཀྱི་ངོར་སོན་མེད།
རྩོམ་རིག་གི་འཕེལ་རྒྱས་དེ་སྔ་མ་ལས་ཕྱི་མ་ལྷག་པའི་ངེས་པ་མེད་
ཀྱང་། ཕྱི་མ་ཕྱི་མས་སྔ་སྔ་མ་ལ་ཐོད་བརྒལ་དང་། ཕྱི་མ་ཕྱི་མ་ལ་རང་སོ་སོའི་
ཐུན་མིན་གྱི་གསར་གཏོད་དང་དགེ་མཚན་ཡོད་དགོས། རྩོམ་རིག་གསར་རྩོམ་
གྱི་འཛེམ་བྱ་ནི་བསྐྱར་བཟློས་ཡིན་པ་སུས་ཀྱང་ཤེས། གསར་གཏོད་རང་བཞིན་
ཡོད་པའི་རྩོམ་ཡོད་ཚད་འཕེལ་རྒྱས་ཡིན་པའི་ངེས་པ་མེད་ཀྱང་། དེ་ནི་འཚོལ་
རྟོག་ཅིག་དང་ཚོད་ལྟ་ཞིག་ཡིན་པས། དེ་ནི་འཕེལ་རྒྱས་ཀྱི་འབྱུང་ཁུངས་ཡིན།
ད་ལྟ་ང་ཚོའི་མིག་ངོར་བསྟར་ཡོད་པའི་དཔེ་དེབ་འདི་དེ་ལྟའི་ཐོད་
བརྒལ་རང་བཞིན་ཆེ་བའི་དཔེ་དེབ་ཅིག་རེད། དཔེ་དེབ་འདིར་དགའ་མི་



དགའ་ཅི་ལྟར་ཡང་། ཁོའི་འཚོལ་དཔྱོད་རང་བཞིན་དང་། གསར་གཏོད་རང་
བཞིན་ང་ཚོ་སུ་ཡིན་ཡང་ཁས་ལེན་དགོས་འདུག དྲང་གཏམ་ཞིག་བཤད་ན།
ང་རང་ཉིད་ཀྱང་དཔེ་དེབ་འདིར་དགའ་འོ་ཞེས་བཤད་དཀའ་ལ། དེ་བཞིན་
དུ་བོད་ཀྱི་ཀློག་པ་པོ་མང་པོ་ཞིག་ཀྱང་འདིར་དགའ་སྲིད་ཅེས་བཤད་དཀའ།
དེ་ནི་གཅིག་ན་དཔེ་དེབ་རང་ཉིད་ཀྱིས་རྐྱེན་བྱས་པ་ཞིག་དང་། གཉིས་སུ་ན་
ང་ཚོ་ཀློག་པ་པོས་རྐྱེན་བྱས་པ་ཞིག་ཡིན་ངེས། །
ང་ཚོ་ཀློག་པ་པོའི་ངོས་ནས་བཤད་ན། དངོས་སུ་ནས་ང་ཚོའི་མྱོང་རོལ་གྱི་
ཆུ་ཚད་ཆེས་དམའ་ཞིང་། ང་ཚོའི་རྩོམ་རིག་གི་ངོས་འཛིན་ནམ་ལྟ་བ་ལ་རྙིང་
ཤེད་ཆེ་དྲག་འདུག ང་ཚོ་མང་ཆེ་བ་ད་དུང་ཡང་བརྗོད་སྙིང་འབུར་དུ་ཐོན་
པ་དང་། སྤྱི་ཚོགས་ཀྱི་གནད་དོན་ལ་སུན་འབྱིན་དམར་བ་བྱེད་པ་དང་། ཟློས་
གར་རང་བཞིན་ཆེ་ཞིང་རྩོམ་གྱིས་གོ་བསྐོན་སློབ་གསོ་ལྷུར་ལེན་པའི་རྩོམ་ཁོ་
ན་ལ་དགའ། སྒྱུ་རྩལ་རང་བཞིན་གྱི་གལ་ཆེ་ཚུལ་ངེས་པ་དོན་གྱིས་ཤེས་མཁན་
དང་། སྒྱུ་རྩལ་གྱི་ཉམས་དང་ཁམས་སོགས་ཀྱི་རྟོག་མེད་ཚོར་ཤེས་ཀྱི་མྱང་བྱ་
ཉམས་སུ་མྱོང་ཐུབ་པ་ཤིན་ཏུ་ནས་ཉུང་བས། མ་གཞི་ནས་ང་ཚོ་རང་ལ་རྩོམ་
རིག་ལ་འཇུག་པའི་བློ་དམན་ནས་འདུག
རྩོམ་རིག་མྱོང་རོལ་གྱི་ཆུ་ཚད་ཅུང་མཐོ་ས་ཞིག་ཏུ་ཕྱིན་ཚེ། ང་ཚོའི་རྩོམ་
རིག་ལ་འཇུག་པའི་བློ་དེ་རིགས་རྟོག་ཆེན་པོ་ཞིག་གི་ངང་ན་རྩོམ་རིག་ལ་



འཇུག་པའི་བློ་ཡང་དག་ཅིག་གི་ངོར་མེད་པ་ཚོར་ཡོང་།
ང་ཚོའི་ལག་གི་དཔེ་དེབ་འདི་ང་ཚོ་གོམས་ལོབས་སུ་སོང་བའི་རྩོམ་
སྟེ། བྱུང་རིམ་ཡོད་ལ། སྤྱི་ཚོགས་ཀྱི་ཕྱི་ངོས་ཀྱི་གནད་དོན་ལ་དམིགས་པ་
དང་། སུན་འབྱིན་དམར་བ་བྱེད་པ་ལྟ་བུ་མིན་པས། ང་ཚོའི་ཀློག་འདོན་གྱི་
གོམས་གཤིས་དང་རྒྱང་རིང་དུ་གནས་ཏེ་ཡོད། གལ་ཏེ་ང་ཚོས་རང་གི་སྔར་
ཡོད་ཀྱི་ཀློག་འདོན་གོམས་གཤིས་ལས་འདས་ཏེ། དེང་རབས་རིང་ལུགས་ཀྱི་
ངོས་ནས་ལྟ་ཐུབ་ཚེ། འདིའི་ནང་ན་སྒྱུ་རྩལ་གྱི་སིམ་ཚོར་ཉམས་སུ་མྱོང་བར་བྱ་
བ་ཡོད་ལ། དུས་མཚུངས་སུ་ང་ཚོའི་རྩོམ་རིག་མྱོང་རོལ་གྱི་ཆུ་ཚད་ལ་མཐོར་
འདེགས་ཀྱང་འབྱུང་བ་ཡིན། །
དཔེ་དེབ་འདིའི་བརྩམས་སྒྲུང་འབྲི་ཐབས་ཀྱིས་མ་གཞི་ནས་རྩོམ་ཆོས་སོ་
སོ་ཁ་ཕྱེ་བ་ཀློང་ཡོངས་པ་ཞིག་ཏུ་བགྱིས་པས་ན། ཀློག་པ་པོ་བརྒྱ་ཐམ་པ་ལ་ཧཱ་
མི་ལེ་ཐི་བརྒྱ་ཐམ་པ་ཟེར་བ་ལྟར། རང་གི་འཚོ་བའི་ཉམ ས་མྱོང་དང་། བསམ་
པའི་འཁྱེར་སོ་སོགས་ཀྱིས་རང་ངོས་ནས་གོ་བ་མི་འདྲ་བ་བླངས་ཆོག འདི་
ཡང་ང་ཚོའི་རྒྱུན་གྱི་ལྟ་བ་ལས་འགོངས་པ་ཞིག་ཡིན་ཡང་། འདི་རྩོམ་རིག་གི་
བདེན་དོན་ཞིག་ཡིན། སྒོས་སུ་དེང་རབས་རིང་ལུགས་པའི་འབྲི་སྟངས་ལས་
བྱུང་བའི་རྩོམ་དེས་རང་གི་ལྟ་བ་ཞིག་གམ་སྡོམ་ཚིག་ཅིག་གམ་དྲིས་ལན་ཞིག་
སྟོན་པ་ལས། སྨྲ་བརྗོད་ལས་འདས་པའི་མི་བུའི་སེམས་ཁམས་ཤིག་དང་། ཡང་



ན་རྩོམ་ཧྲིལ་གྱིས་པས་སེམས་ཁམས་དང་དོ་མཉམ་པའི་མཁའ་དབུགས་ཤིག་
མཚོན་པ་ཡིན་པས་ན། དཔེ་དེབ་འདི་ལས་ཡང་ན་ང་ཚོས་བསམ་བློ་བྱེ་བྲག་པ་
ཞིག་བཏོན་ཆོག་ལ། ཡང་ན་ནི་བསམ་བློ་བྱེ་བྲག་པ་ལས་འདས་པའི་སྒྱུ་རྩལ་གྱི་
འཇིག་རྟེན་མཁའ་དབུགས་སྡུག་པོ་ཞིག་ཚོར་ཐུབ་པ་བྱས་པས་ཀྱང་ཆོག
ང་རང་ངོས་ནས་བཤད་ན། གཞུག་གི་རྩོམ་རེ་གཉིས་ལ་མི་རབས་
གསུམ་པའི་རྩོམ་གྱི་ཁྱད་ཆོས་ཟེར་བཞིན་པའི་ཁྱད་ཆོས་དེ་ཡོད་པ་ལས་
གཞན།(འདིའི་ཐད་ནས་ངས་ད་དུང་ཅང་བཤད་མི་འདོད) དཔེ་དེབ་འདིའི་
རྩོམ་ཡོངས་ལ་ཐུན་མོང་གོང་བུ་གཅིག་གྱུར་གྱི་ཆ་ཞིག་ཡོད་པར་སེམས། དེ་
ནི་སྡིག་ཉེས་ཀྱིས་ཁྱབ་པའི་མི་སྡུག་པའི་འཇིག་རྟེན་ཞིག་གོ། རྩོམ་པ་པོས་རྩོམ་
སྟངས་ལ་དངོས་ཡོད་ལས་འདས་པའི་དངོས་འདས་དང་། ཕྱོགས་དུས་ཀྱི་ཚད་
བཀག་མ་ཐེབས་པའི་ཟངས་ཐལ་གྱི་འབྲི་ཐབས་སྤྱད་ཡོད་པས། མགོ་འཁོར་ཚ་
འཕྲུལ་ལྟ་བུའི་ལྷུག་བརྗོད་དེ་ང་ཚོས་ཚོད་ཟིན་དཀའ་ཡང་། རྩོམ་གྱིས་བསྐྲུན་
པའི་སྒྱུ་རྩལ་གྱི་འཇིག་རྟེན་ཧྲིལ་བོ་དེ་འཇམ་མཉེན་གྱི་འདབ་ལྔའི་མེ་ཏོག་
རྐང་གཅིག་དུག་རྡུལ་སྐྱ་བོའི་ཁྲོད་ན་ཉམས་ཉེས་བཞིན་པ་དང་། ཡང་ན་ཟོལ་
མེད་ཀྱི་བུ་མོ་ཆུང་ཆུང་ཞིག་ཁ་དོག་མེད་པའི་ངམ་གནག་གི་འཇིག་རྟེན་ན་
འཕན་བཞིན་པའི་འཇིགས་རུང་མི་སྡུག་པའི་འཇིག་རྟེན་ཞིག་རེད། འདི་ནི་
ཡིད་སེམས་ཀྱི་བརྡབས་གསིག(7#རྨ)ཅིག་དང་། སྒྱུ་རྩལ་གྱི་ལོངས་སྤྱོད་ཅིག་ཅི་



ལ་མིན།
གལ་ཏེ་ང་ཚོས་རང་དང་རང་གི་ཉེ་འཁོར་གྱི་ད་ལྟའི་གནས་བབས་ལ་
བློ་རྣལ་མ་ཞིག་གིས་ལྟ་ཐུབ་པ་དང་། ལྷག་པར་ཏུ་ད་ལྟའི་ལོ་རྒྱུས་ཀྱི་འཁོར་
ཕྱོགས་ལ་མི་ཇུས་ཀྱི་རིག་པའམ་མཚན་ཉིད་རིག་པ་ལྟ་བུ་ཞིག་གིས་ལྟ་ཐུབ་
ཚེ། ང་ཚོའང་དེང་རབས་སྤྱི་ཚོགས་ལ་ཐུན་མོང་དུ་གནས་པའི་ཉམ་ཉེས་ཤིག་
ཡོད་པ་དེའི་ནང་ཚུད་བཞིན་ཡོད་པ་མཐོང་ཐུབ། ང་ཚོ་སྤྱིར་ན་བཟོ་ལས་ཤེས་
རིག་མ་དར་བའི་ཞིང་ལས་ཤེས་རིག་གི་ཁྲོད་ཐོན་སྐྱེད་བྱེད་དང་འཚོ་བ་རོལ་
བཞིན་ཡོད་ཀྱང་། དེང་གི་གནས་བབས་དང་ལོ་རྒྱུས་ཀྱི་འཁོར་ཕྱོགས་ཀྱིས་
ང་ཚོའི་སེམས་གཏིང་གི་ཞིང་ལས་ཤེས་རིག་ལ་མངའ་བའི་བློ་བདེ་དང་བག་
ཕེབས་ལྟག་ཆུ་ཆད་པའི་རྫིང་བུ་ཡི་རྗེས་སུ་སོང་སྟེ། ང་ཚོའི་སེམས་ཁམས་ལ་
སྔར་མེད་ཀྱི་དངངས་འཚབ་དང་སྐྱོ་ངལ་ཞིག་འབྱུང་བཞིན་ཡོད། འདི་དེང་
རབས་རིང་ལུགས་པའི་རྩ་བའི་ལྟ་དགོངས་ཤིག་ཡིན་ལ། དཔེ་དེབ་འདིའི་རྩ་
བའི་སྲོག་ཤིང་ཡང་རེད་སྙམ། འདི་ལྟའི་འཚུབ་ཆ་དེ་མཚོན་པ་ལ་འབྲི་ཐབས་
གསར་བ་མ་སྤྱད་ཐབས་མེད་ཡིན་ཏེ། འདི་ལྟའི་སེམས་ཁམས( )ཅན་གྱི་
བརྗོད་བྱ་མཚོན་པ་ལ་དངོས་འབྲི་ (༔ )ལས་ཟོལ་འབྲིg#)ལེགས།
དཔེ་དེབ་འདིས་ཟོལ་འབྲིའི་སྒོ་ནས་ང་ཚོ་གོམས་ལོབས་སུ་གྱུར་བའི་
དངོས་འབྲིའི་འབྲི་ཐབས་ཀྱི་ཆ་སྟེ། གཏམ་རྒྱུད་ཀྱི་བྱུང་རིམ་དང་། མི་དང་



ལྗོངས་ཀྱི་ཞིབ་འབྲི་དང་། མི་སྣའི་སྣང་བརྙན་བཞེངས་བསྐྲུན་སོགས་བཏང་
སྙོམས་སུ་བསྐྱུར་བས། རྩོམ་གྱི་བརྟེན་ས་གཙོ་བོ་བརྩམས་སྒྲུང་གི་སྐད་ཆ་ཉིད་
དུ་གྱུར་ཡོད། སྤྱིར་ན་དཔེ་དེབ་འདིའི་ནང་གི་བརྩམས་སྒྲུང་གི་སྐད་ཆ་ཁྱད་
པར་བ་ཞིག་རེད། སྙན་ངག་ཅན་གྱི་སྐད་ཆ་བེད་སྤྱོད་བཏང་ཡོད་ལ། དེ་ཡང་
ཚིག་ཚོགས་ཆེན་པོས་གྲུབ་ཅིང་། དེའི་སྟེང་དབྱངས་ཀྱི་འདེགས་འཇོག་གསལ་
བོ་ཞིག་ཀྱང་ཡོད། འདི་ནི་རྩོམ་གྱི་ཐུན་མིན་ཁྱད་ཆོས་ཤིག་རེད། ཡིན་ན་
ཡང་། ངའི་ཚོར་བ་ཞིག་ལ་རྩོམ་ཆོས་ཀྱིས་བཞེངས་པའི་སྒྱུ་རྩལ་གྱི་འཇིག་རྟེན་
དང་བརྩམས་སྒྲུང་གི་སྐད་ཆ་གཉིས་ད་དུང་ཆུ་དང་འོ་མ་འདྲེས་པ་ལྟ་བུ་ཞིག་
ཏུ་གྲུབ་མི་འདུག ད་དུང་ཡང་མཐོར་སྙེགས་དང་ལེགས་བཅོས་ཀྱི་བར་སྟོང་
ཡོད་སྙམ།
ངའི་གོ་བ་ལྟར་ན། དེང་རབས་རིང་ལུགས་པའི་འབྲི་ཐབས་ཀྱིས་ཚོར་བ་
ལ་དང་དོད་ཆེན་པོ་བྱེད་ལ། ལྷག་པར་དུ་དཔེ་དེབ་འདིར་མཚོན་ནའང་ཁོའི་
རྩོམ་གྱི་མཛེས་པ་གཙོ་བོ་དེ་ཁམས་ཀྱི་སྟེང་ན་ཡོད་པས། རྩོམ་གྱི་བརྟེན་ས་
གཙོ་བོར་གྱུར་བའི་སྐད་ཆའང་ཁམས་དང་ཚོར་བས་ཕྱུག་པ་ཞིག་ཡིན་འོས།
དཔེར་ན“ཁོའི་སེམས་ཤུགས་ཡོད་དགུ་བཏོན་ཏེ་གངས་རི་དེའི་མདུན་གྱི་
ནག་ཐིག་དེའི་པར་རིས་ཀྱི་སྙིང་དོན་ལ་བསམ་གཞིགས་བྱས་ནའང་རློམ་ཆོག་
པའི་འགྲེལ་བཤད་ཅིག་རྙེད་མ་བྱུང་བས། གུ་དོག་ཅིང་བག་འཁུམ་གྱི་དབང་



དུ་བྱས་པའི་རང་ཉིད་ཀྱི་བསམ་བློ་ལ་ཞེ་སྡང་གིས་འགྲམ་ལྕག་ཐེངས་ཤིག་
གཞུས”ལྟ་བུར་མཚོན་ན།“འགྲམ་ལྕག”ཅེས་པའི་མིང་འདི་གང་ལྟར་ཡང་
བློ་བུར་བ་དོ་མི་མཉམ་པ་ཞིག་ཏུ་སྣང་། འདི་ལྟར་ཟེར་དོན་ནི། རྩོམ་ནང་གི་
སེམས་ཁམས་ཡོད་ཚད་སྨྲ་བརྗོད་ཀྱི་ཡུལ་དུ་གྱུར་བའམ་ངོས་འཛིན་གསལ་
བོ་ཐུབ་པའི་རིག་རྟོག་གི་སེམས་པ་ཞིག་མིན་པར། རྟོག་མེད་ཀྱི་ཁམས་ཤིག་
ཡིན་པས་“འགྲམ་ལྕག”ལྟ་བུའི་མིང་ཅུང་མི་འཕྲོད་སྙམ་པ་ཡིན། ད་དུང“ཐལ་
མདོག་གིས་བརྒྱན་པའི་བར་སྣང་ཐམས་ཅད་སྐྱ་ཡུག་ཡུག་ཏུ་མངོན་ལ”ལྟ་
བུའི་“བརྒྱན་”ཀྱང་མི་འཚམས་སྙམ། གལ་ཏེ་“འགྲུལ་བཞུད་པ་ཁྱུ་དང་ཁྱུ་བྱས་
ཏེ་གཙང་བོ་དེའི་འགོ་ཁུངས་དེད་ཀྱང་སྐམ་ལ་ཉེ་བའི་གངས་རི་ནི་དུར་ཁྲོད་
ཅིག་གི་རྒྱབ་ལྗོངས་ལྟར་ཀེ་རེར་འགྲེང་པའི་ལམ་ཐག་ཅིག”ལྟ་བུ་ཡིན་ན་ནི།
མ་གཞི་ཚོར་བས་ཕྱུག་ཅིང་སྐད་ཆ་ཡོངས་ཀྱི་ཁམས་གོང་བུ་གཅིག་གྱུར་དང་
དོ་མཉམ་འཆམ་མཐུན་ཅན་ཞིག་ཏུ་སྣང་བས། མཛེས་པ་ཟད་མི་ཤེས་པ་ཞིག་
ཡོད།
བོད་ཀྱི་སྙན་ངག་དང་བརྩམས་སྒྲུང་གང་ཡིན་ཡང་། དངོས་སུ་ནས་སྐད་
ཆའི་ཆ་ནས་དང་དོད་བྱ་དགོས་པ་དང་། སྐད་ཆའི་ལྟ་བ་ལ་མཐོར་འདེགས་
བཟོ་དགོས་པའི་ཆ་ཆེན་པོར་ཡོད་སྙམ། རྩོམ་རིག་གི་སྐད་ཆ་ལ་ཡང་དག་དང་
གནད་སྨིན་ལས་གཞན་ད་དུང་རེ་བ་མཐོན་པོ་ཡོད། དེང་རབས་པའི་བརྩམས་



སྒྲུང་དང་སྙན་ངག་ལ་མཚོན་ན་ལྷག་པར་དུའང་དེ་ལྟར་ཡིན།
གོང་དུ་སྨོས་པ་ནི་ང་རང་གི་སྒེར་གྱི་བསམ་ཚུལ་ཁོ་ན་ཡིན། རྩོམ་རིག་སྨྲ་
བ་ལ་སྤྱིར་ན་ཚད་མ་དང་བདེན་པ་བཤད་དཀའ་ལ། སྒོས་སུ་དེང་རབས་རིང་
ལུགས་པའི་རྩོམ་རིག་དང་དཔེ་དེབ་འདི་ལྟ་བུར་མཚོན་ན། སྒོ་ཡངས་པོར་ཕྱེ་
བ་“ཁྱབ་བརྡལ་ཀློང་ཡངས”ཤིག་ཡིན་པས། ངའི་བཤད་ཚད་གསལ་འདེབས་
ཙམ་དང་རྐྱེན་ཙམ་དུ་བཟུང་བར་བྱའོ། །
2013ལོའི་ཟླ4པའི་ཚེས5ཉིན།
བདུད་ལྷ་རྒྱལ་གྱིས་ལན་གྲུ་ནས་སྦྱར་བའོ།།



དུད་ལྷ་རྒྱལ།
..........
དཀར་ཆག
གླེང་བརྗོད། .
ལྷ་སའི་ཟླ་བ།..
...….……....
བདེ་ཆེན་གཡང་འཛོམས།....
བླ་སྲོག་གི་འོད་སྣང་ཟིན་པའི་མི།
མེ་ལྕེ་ཁྲི་ལོར་བརྟན་པར་ཤོག ...
ཁྲག་གི་ཉིན་ཐོ་དམར་པོ།….....
ཆང་གིས་བཟི་བའི་བརྩེ་འཕྲིན། ...….....
དཔེ་མཛོད་ཁང་མེ་ལ་གཤེགས་ཚུལ།.
འཕྲུལ་འཁོར་དམར་བོའི་གསང་བ།
གཤིན་རྗེའི་ལག་རྡོ།.
གླུ་སྐད་གཉིས་པ། ..
མདང་དགོང་གི་སྤྱི་ལོ1888ལོའི་རྨི་ལམ།
.........
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
，
，
，
-
EEE
E
E
，
。.
..EEE
E
E
,
，
，
，
，
.
.
EEE
，
.
.
.
.
.
.
.
.
.
.
.
.
.
.
，
，
，
，
，
。
。
• 125
....... 149
ཚོར་བའི་དུག་ཁུ། .
མེ་ལོང་ངོས་ཀྱི་སྡོམ་རྒྱ། ......
....... 157
.......
167
E
E
E
，
.
.
.
.
.
.
.
.
.
.
.
.
.
.
.
.
.
.
…………...…….....…. 170
ཁྲག་བཞུར་བའི་སྣང་འཛིན། .......
སྒྲོལ་མའི་གཉིད་ལབ། ....…......
སྐྱེས་རབས་གསུམ་གྱི་རྨི་ལམ། ...….....
ལས་ཉོན་གྱི་སྒྲིབ་པ་དག་པའི་ལེའུ། ...
... 175
.......... 185
•
• • ཟ•••••• •••• • •• • •• ••• ••་་་



E
.
-
，
，
，
，
，
，
，
，
，
，
，
，
་
，
སྒྲོལ་མའི་འདྲ་རིས་དང་འཛམ་གླིང་ས་ཁྲ།..
གངས་རིན་པོ་ཆེ།...
ཟུར་བཀོད། བཅར་འདྲི། .............
...…….......…....221
..............…...ཁྲི་སེམས་དཔའ།
............................. 246
མཇུག་བྱང་།



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་
ལྷ་སའི་ཟླ་བ།
ན་བུན་གྱི་རྔམས་ཀ་སྟོང་འཇགས་ཀྱི་བར་སྣང་ན་འཁོར་སྐྱོད་དང་བྲལ་
བའི་དུས་མཚུངས་སུ་གྲང་ངར་གྱིས་འདར་བའི་སྐར་མ་རྣམས་ཀྱིས་རང་འོད་
ལ་བྱི་དོར་གང་ལེགས་ཤིག་བྱས་ཏེ་གྲང་ཅང་ཅང་གི་གནས་བབ་འདི་ནས་ལྷ་
སའི་ཟླ་བའི་བྱུང་རིམ་དེའི་མཇུག་འབྲས་ལ་ལོ་རྒྱུས་ལྟ་བུའི་འཆར་གཞི་ཞིག་
བཞག་འདུག
ཁོའི་མིང་ལ་ཨུ་ལོ་ཟེར་ཞིང་ཁྱད་དུ་འཕགས་པའི་དྲག་རྩལ་མཁན་ཞིག་
གམ་ཡང་ན་སེམས་དང་བྲལ་བའི་མི་གསོད་གཤེད་མ་ཞིག་ཡིན། གཞས་པ་
ཚངས་དབྱངས་རྒྱ་མཚོ་སྐུ་མྱ་ངན་ལས་འདས་རྗེས་སུ་བོད་ཆེན་པོའི་ས་སྟེང་
ཀུན་ཏུ་རེ་ཞིག་གདུང་བའི་ཁུར་གྱིས་མནན་ན་ཡང་ལྷ་ས་དང་བར་ཐག་བྲལ་
བའི་ཡུལ་ཚོ་ཆུང་ཆུང་འདིར་གྲགས་འགུལ་ཅི་ཡང་མེད་ཅིང་། སྔར་བཞིན་སྡེ་
ཕྲན་དག་གིས་རྔམ་ཟིལ་ཆེ་བའི་གཡུལ་འཐབ་ཀྱི་འཚོ་བ་ལོངས་སུ་སྤྱོད་ཀྱིན་
མཆིས།
“ལྷ་མ་ཡིན་གྱི་ཡུལ་ཁམས་ལྟ་བུའི་འཚོ་བ་འདི་དུས་ནམ་ཞིག་ལ་མཇུག་
རྫོགས་སམ། དེ་བས་ཁྱོད་མྱུར་དུ་ལྷ་སའི་ཕྱོགས་སུ་ཆས་དགོས། ཁྱོད་རང་



རེ་རྐང་གླིང་གཱི་སྒྲུང་ཐུར་་]བར་རང་གི་མགོ་འཁོར་ཕོ་བྲང་།
ཉིད་དང་བཅས་པའི་བརྩེ་དུང་གི་བདེན་པ་ཞིག་དེ་དུས་རྟོགས་ངེས། ད་མྱུར་
དུ་སོང་ཞིག་”ལན་ཕྲུག་ནག་ཐར་སེ་ནུ་མའི་འདབས་རོལ་ཏུ་ལྷུང་བའི་ལྷ་མོ་
ཞིག་གཅེར་བུར་ཁོའི་མིག་ལམ་དུ་ཤར་བའི་མོད་ལ་སྐད་སྒྲ་དེ་ཡང་སིལ་སྙན་
དཀྲོལ་བ་བཞིན་འཇམ་ལྷོད་ལྷོད་ཀྱིས་ཁོའི་སེམས་སུ་བབས།
“ཝེ། ལྷ་ས་ཟེར་བ་དེ་གང་ན་ཡོད། ཁོ་དཔའ་རྒོད་ཅིག་ཡིན་ནམ། ”
“ཁྱོད་ཀྱི་ཁ་ཕྱོགས་དེ་ཟླ་བར་གཏོད་ལ་ལྷ་སའི་ཟླ་བ་ཞེས་པ་དེ་བཙལ་
རོགས།”
སྐབས་འདིར་སྐད་གདངས་ཙམ་ལས་སྔར་གནས་སུ་གཤེགས་པའི་ལྷ་མོ་
དེའི་གཟུགས་ཀྱི་གྲིབ་མ་ཙམ་ཡང་མི་སྣང་། འོན་ཀྱང་ཨུ་ལོ་ལ་མཚོན་ན་དོན་
དག་ཅི་ཡང་བྱུང་མེད་པ་འདྲ། ཁོའི་སེམས་སུ་མི་ཡུལ་གྱི་འཐབ་འཁྲུག་ལ་
ཕྱོགས་པའི་དཔའ་རྒོད་དག་ལས་གཞན་ཚང་མ་གཅེར་བུར་བར་སྣང་གི་འཚོ་
བ་སྐྱེལ་མཁན་དེ་ཚོ་རེད་སྙམ།
ལྷ་མོའི་ལུང་བསྟན་དེ་ཨུ་ལོས་ཅི་ལ་ཡང་སྣང་གིན་མེད་མོད། དེའི་ནང་
གི་“བརྩེ་དུང་གི་བདེན་པ”ཞེས་པའི་ཚིག་འབྲུ་དེ་ཁོས་ཧ་མ་གོ་བའི་རྐྱེན་གྱིས་
རང་གི་བློ་ཚོད་ཀྱིས་དེ་ཉིད་འཐབ་འཁྲུག་གི་མཚོན་ཆ་ཞིག་ཏུ་ངོས་འཛིན་
བྱས་ཡོད།



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
“ཚོ་དཔོན། སྐྱོ་བོ་དང་ལག་དོ་གཉིས་འཐབ་འཛིང་གི་ཁྲོད་དུ་ཁྲག་
བཞུར་ནས་ཤི་སོང་།”
སྐད་ཆ་འདིས་ཨུ་ལོའི་ཆེས་ཐོག་མའི་བསམ་གཞིག་གི་སྒོ་མོ་དལ་བུར་
ཕྱེས་ལ། རང་ཉིད་ལས་གཉེན་པོ་ཞིག་ཀྱང་ཡོད་སྲིད་པའི་དྲན་རྟོགས་
སྦྱར། ཡིན་ན་ཡང་ཨུ་ལོས་ཁོ་རང་ཉིད་ལ་འཆི་བ་ཞིག་ཡོད་པ་བསམ་བློར་
འཁོར་མི་སྲིད་ལ། ཐ་ན་ཁོ་རློམ་ཡང་མི་ཐུབ།
རེ་ཞིག་སོང་རྗེས་ཁོའི་བསམ་གཞིག་གི་འཁོར་སྐྱོད་ལའང་གཡོ་འགུལ་
ཐེབས་བཞིན་ཡར་རྒྱས་བྱུང་བ་ནི་སླར་ཡང་ཕྱིར་དྲན་གྱི་ཀློང་ལ་འཐིམ་སོང་།
“རེད། སྐྱོ་བོ་དང་ལག་དོ་གཉིས་ལྷ་སས་བསད་པར་གདོན་མི་ཟ། ཨོཾ་མ་
རེད། ལྷ་སའི་ཟླ་བ… ”
(1)
གྲང་རླུང་འུར་འུར་དང་ལྷན་དུ་གྲགས་པའི་གཅོང་སྐད་རྣ་བར་
གཟན། རྩྭ་རྡུལ་གྱིས་ཡོངས་སུ་སྤྲས་པའི་རླུང་འཚུབ་ནག་པོ་ཁྱུ་དང་ཁྱུ་བྱས་
ཏེ་སྟོང་འཁོར་རྒྱུག་ཅིང་། རླུང་གིས་བཅད་པའི་དར་ལྕོག་གི་ཚལ་པ་རྣམས་
བྱ་རྒོད་དང་ལྷན་དུ་ཁྭ་ཏའི་གཟུགས་བཞིན་བར་སྣང་ན་ལྡིང་སྐོར་ལ་བྲལ་
བའི་དུས་མཚུངས་སུ་རྟ་མཆོག་གི་མགུལ་ལ་བསྐོན་པའི་གཡེར་དྲིལ་གྱི་སིང་
co



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
སྒྲ་ཞིག་རྣ་ལམ་དུ་ཁྱབ་ཡོང་། ཨུ་ལོ་རི་ཆུ་སྟོང་ཕྲག་བརྒལ་ནས་གྱང་ཆག་གི་
གྲོང་རྡལ་ཞིག་ཏུ་བསླེབས་ཡོད།
“ཝེ། ས་འདིར་དཔའ་རྒོད་དང་འབྲོང་ཁྱུ་ཡོད་དམ།”ཨུ་ལོས་རྒོད་མའི་
ནུ་མ་འཇིབ་བཞིན་པའི་ཕྲུ་གུ་ཞིག་ལ་དེ་སྐད་དྲིས།
“ཁྱོད་སུ་ཡིན། གནས་འདིར་ཡོང་ཐུབ་མཁན་སྤྱང་ཀི་དང་བྱ་རྒོད་
གཉིས་ལས་སྐྱ་མི་ཞིག་གང་ན་ཡོད། ཁྱོད་རང་ཨ་མྱེས་ལྡང་ལ་མིན་ནམ།” ལུ་
གུའི་པགས་པ་གཉིས་ཁ་སྦྱར་ཏེ་གྱོན་པའི་བུ་ཆུང་ཞིག་གྱང་སྲིབ་ནས་ཕྱིར་
མངོན་བཞིན་དེ་སྐད་བརྗོད།
“ཨ། ཨ་མྱེས་ལྡང་ལ་ཨེ། ཁོ་དཔའ་རྒོད་ཅིག་ཡིན་ནམ། ཁོའི་མིང་ལ་ལྷ་
ས་ ལྷ་སའི་ཟླ་བ་ཟེར་རམ།”
བུ་ཆུང་དེའི་གདོང་ལ་ཡི་ཆད་ཀྱི་རྣམ་འགྱུར་ཞིག་མངོན་གྱིན་
“ཏེ། དབུས་མཇལ་བ་ཞིག་ཡིན་པ་འདྲ། ཁ་ཕོ་ཆེ་བ་ལ།”ཟེར། །
ཨུ་ལོས་སླར་ཡང་“ལྟས་ཕྲུག ཁྱོད་ཀྱི་སྐད་གདངས་དེ་ཡ་མཚན་པ་
ལ། ངས་ཡོད་ཚད་ཧ་གོ་མ་སོང་། ཁྱོད་རང་གཅེར་བུར་བར་སྣང་དུ་འཁོར་
ཐུབ་བམ།” ཞེས་དྲིས་པ་ན།
བུ་ཆུང་དེའང་ཅུང་ཡ་མཚར་བཞིན་ལོབས་འགྲོས་མེད་པའི་སྐད་



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
གདངས་དེ་ལ་མཉམ་འཇོག་གིས་ཡིད་རྩེ་གཅིག་ཏུ་བསྡུས་ཏེ་“སྐུ་ཉིད་ལྷ་
སར་འགྲོ་བ་ཡིན་ན་ཤར་ཕྱོགས་ཀྱི་གངས་རི་ཆེན་པོ་དེ་བརྒལ་རྗེས་ད་དུང་
... ག་པར་བསླེབ་སྲིད་པ་ང་ལའང་འཆད་རྒྱུ་མེད”ཅེས་གོང་མཛུབ་ནུབ་
ཕྱོགས་སུ་སྐོར་བཞིན་དེ་སྐད་བརྗོད། །
“བུ་ཆུང་། རྒོད་མའི་ནུ་མ་འཇིབ་བཞིན་པའི་ཕྲུ་གུ་དེ་སུ་རེད་དམ།”ཞེས་
ཨུ་ལོ་ཐང་ཆད་པའི་སྣང་བ་ཞིག་བྱུང་སྟེ་རྟ་ལས་བབས་རྗེས་གོང་གི་གཏམ་
དང་འབྲེལ་བ་ཡེ་ནས་མེད་པའི་སྐད་ཆ་འདི་བཤད།
“ཁོ་ངའི་གཅུང་པོ་རེད། མིང་ལ་ཟླ་བ་ཟེར།”
“ཨ། ཟླ་བ། ལྷ་སའི་ཟླ་བ་མི་ཟེར་རམ།”
“ཨོ། ཁྱོད་ཀྱིས་ལྷ་སའི་ཟླ་བ་ཟེར་རམ། ད་དུང་ས་རུབ་མེད་པས་ཟླ་བ་
འཆར་མི་སྲིད། ས་རུབ་རྗེས་ངས་ཁྱོད་ལ་བསྟན་ཆོག”
“ལྷ་སའི་ཟླ་བ་མཚན་མོ་འཇབ་རྒོལ་བྱ་རྒྱུར་དགའ་ན་ཁོ་སྡར་མ་རེད། ངོ༌
ཚ་མེད་པ་རེད། དེ་བས་ཁོ་མ་ཤི་བའི་སྔོན་ལ་ངས་ཐག་པས་བཀྱིགས་ཏེ་ཉིན་
དཀར་ད་གཟོད་གསོད་རྒྱུ་ཡིན།”
“ལྷ་སའི་ཟླ་བ་གསོད་མི་རུང༌། ཟླ་བ་དང་ང་གཉིས་མ་གཏོགས་ཡུལ་
ཁམས་འདིའི་མི་ཚང་མ་སོག་དམག་གིས་ལྷ་སར་གཟན་ཆས་བསྐྱལ་བར་



རེ་རྐང་གླིང་གེ་སྒྲུང་ཐུང་། བརནང་གི་མགོ་འཁོར་ཕོ་བྲང་།
བཙན་འཁྲིད་བྱས་པས་ངེད་གཉིས་ཀྱིས་ཡུལ་མི་ཚོ་ཕྱིར་མ་ལོག་པའི་བར་དུ་
ཟླ་བར་བལྟ་དགོས།”
བུ་ཆུང་དེས་ཨུ་ལོས་ཟླ་བ་གསོད་མི་ཐུབ་པ་ཤེས་ན་ཡང་སྐད་ཆ་དེ་ཞེ་
སྡང་དྲགས་པས་དེ་ལྟར་ལན་བཏབ།
ཟླ་བ་ངུས་པ་དང་མཉམ་དུ་ནམ་མཁའ་ཧྲིལ་པོའི་ཁ་དོག་ཀྱང་ནག་པོར་
གྱུར་བས་གཞི་ནས་ཟླ་བ་ཤར་བྱུང་།
“སྐུ་ཉིད་ཀྱིས་གཟིགས་དང་། དེ་ལྷ་སའི་ཟླ་བ་རེད། ཡུལ་མི་ཚོའི་མཁའ་
དབྱིངས་ན་འཕྲོ་བཞིན་པའི་ལྷ་སའི་ཟླ་བ་རེད། ཁོ་ཚོས་ཀྱང་འདི་ཕྱོགས་ཀྱི་ཟླ་
བར་ལྟ་གིན་ཡོད་པ་གཏན་འཁེལ་རེད། ངའི་ཕ་མ། གཉེན་ཉེ། བརྩེ་གྲོགས་
བཅས་ཡོད་ཚད་ཀྱིས་ཟླ་བའི་ནང་གི་ང་དང་ཟླ་བ་གཉིས་ཀྱི་ངོ་གདོང་མཐོང་
འདོད་བྱེད་ཀྱིན་ཡོད། དེ་བཞིན་ངེད་གཉིས་ཀྱིས་ཀྱང་ཁོང་ཚོའི་ཞལ་རས་
ལན་གཅིག་མཐོང་འདོད་ཡོད། ”
བུ་ཆུང་དེ་ངུས་བྱུང་། ཟླ་བའང་ངུས་བྱུང་། འོན་ཀྱང་ཨུ་ལོར་མཚོན་ན་
དོན་དག་གང་ཡང་བྱུང་མེད་པ་འདྲ། ཁོས་ད་དུང་ཡང་དོགས་ཟོན་ཆེན་པོའི་
ངང་ལྷ་སའི་ཟླ་བ་ཞེས་པའི་རྐུན་པོ་ཞིག་གིས་འཇབ་རྒོལ་བྱེད་པར་ཡིད་ཆེས་
བྱེད་ཀྱིན་ཡོད་འདུག
6



རེ་རྐང་གླིང་གི་སྒྲུང་ཐུང་བར་ནང་གི་མགོ་འཁོར་ཕོ་བྲང༌།
(2)
ཨུ་ལོས་རྟ་ལ་ཡོབ་རྡུང་འགའ་བྱས་རྗེས་སླར་ཡང་ལམ་དུ་ཞུགས་
ཤིང་། ཉེ་སྔོན་གྱི་བྱ་བ་དེ་དག་ཡིད་ལ་འཁོར་བས་གདོང་ཡོངས་ཚ་བེར་བེར་
དུ་གྱུར། ཁོའི་སེམས་སུ་རང་ཉིད་ཀྱིས་མཚན་མོ་ཧྲིལ་པོར་དོགས་ཟོན་ཆེན་
པོས་ལྷ་སའི་ཟླ་བར་བསྒུགས་བསྡད་པའི་རྣམ་པ་དེ་སྡར་མའི་གཟུགས་ཤ་སྟག་
ཏུ་མཆེད་ཡོད་ལ། དེ་ནི་དཔའ་རྒོད་ཚོ་དང་འབྲེལ་བ་མེད་པའི་བར་སྣང་གི་
མི་གཅེར་བུ་དེ་ཚོས་མཐོང་ཡོད་སྙམ་པས་རེད།
སྐབས་འདིར་ཨུ་ལོར་ཤིན་ཏུ་གཉིད་འདོད་ཅིག་སྐྱེས་པས་རྟ་ལས་བབས་
ཏེ་མེ་ཏོག་གི་དྲི་བསུང་རྣམ་པར་ཐུལ་བའི་སྤང་ལྗོངས་ཤིག་གི་རྩྭ་ལྗང་ལ་མགོ་
བོ་བསྙེས་ཏེ་གཉིད་དུ་ཡུར། གཟབ་མཆོར་ཕུན་སུམ་ཚོགས་པར་སྤྲས་པའི་
བུ་མོ་ཞིག་རྟ་ཁ་ན་ངུ་གིན་བྲལ་བར་མི་བཟོད་པའི་མིག་ཟུང་མཆི་མས་གང་
བཞིན་“པ་ལགས།”ཞེས་ལག་པ་ཕྱིར་བསྲིངས་ན་ཡང་། དྲག་རྩལ་ལ་མངའ་
བརྙེས་པའི་ཇག་པ་དེ་ཚོ་བྱ་འཕུར་བ་བཞིན་རྟ་མཆོག་གི་གོང་ནས་ཕན་ཚུན་
བརྗེ་སྤོར་གྱི་རྩལ་སྣ་འདོན་གྱིན་རྒྱང་རིང་དུ་ཡལ་སོང་།
ཀི་རིང་ཞིག་དང་མཉམ་དུ་ཉག་ཁ་ནས་སྐྱ་མི་ཞིག་མངོན་བྱུང་། ཚང་
མས་མགྲིན་གཅིག་ཏུ་“དཔའ་རྒོད་ལགས། ལྷ་སའི་ཟླ་བ་ཇག་དཔོན་དེའི་
གཉེན་དུ་བཙན་འཕྲོག་བྱས་པས་མྱུར་དུ་སྐྱོབས་ཤིག ཁོ་མོའི་ཕྱུགས་ཆུང་གི་



-
-
རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་བོ་བྲང་
ལང་ཚོ་དེ་རྒྱུད་གཤིས་མི་གཙང་བའི་ཇག་པ་ཞིག་ལ་དབང་མི་རུང་། འདི་ནི་
བོད་མི་ཆེས་སྤྱིར་བཏང་ཞིག་གིས་ཀྱང་བསྒྲུབ་པར་འོས་པའི་ལས་འགན་རང་
ཡིན། ཁྱེད་ཉིད་མྱུར་དུ་ཕེབས་པར་ཐུགས་རྗེ་ཆེ་ཞུ”ཟེར།
སྐབས་འདིའི་སྐྱ་མི་དཔའ་རྒོད་དེ་ཨུ་ལོ་རང་ཉིད་ཡིན་མོད། འོན་ཀྱང་
ཡ་མཚན་པ་ཞིག་ལ་ཁོའི་བསམ་པའི་དྲན་རྟོགས་སུ་ལྡབ་བརྒྱའི་འགྱུར་ལྡོག་
བྱུང་ཡོད་ཅིང་། ཁོས་ཅི་ནས་འགྲེལ་ཐབས་མེད་པའི་ཚིག་འབྲུ་“བརྩེ་དུང་གི་
བདེན་པ”ཞེས་པ་དེའི་ནང་དོན་ཡང་རྩ་བ་ནས་རྟོགས་ཡོད་ཁར། ཁོ་ཚོས་
རང་ཉིད་ལ་སྐྱེས་སུ་ཕུལ་བའི་“དཔའ་རྒོད”ཀྱི་མིང་རྟགས་དེ་ཡང་“རྒྱལ་
སྲས”ཡིན་ན་ཅི་མ་རུང་སྙམ། །
ཨུ་ལོ་ཁོ་ཚོ་དང་བྲལ་ཏེ་ལམ་དུ་ཞུགས་དུས་ཁོ་ལ་སྨྲ་མི་ཤེས་པའི་ངེས་
འབྱུང་ཞིག་སྐྱེས་པ་ནི་རང་གི་གྲིབ་མ་དང་བཅས་པའི་འཇིག་རྟེན་གྱི་ཡོད་
ཚད་རྨེག་མེད་དུ་གྱུར་པའི་སེམས་བྱུང་དེ་ཡིན་ལ། ལྷ་སའི་ཟླ་བའང་གནས་
གང་རུང་ཞིག་ན་བྱ་རྒོད་ཀྱིས་ཟ་བཞིན་པའི་འཕྲུལ་སྣང་དེ་རེད། ངེས་འབྱུང་
ཁྱད་པར་བ་འདིས་ཁོའི་དྲག་རྩལ་དང་བཅས་པའི་རང་ཉམས་དེ་ཆམ་ལ་
ཕབ་མོད། སྦྲུམ་མ་ཞིག་གི་ངོ་གདོང་དང་འདྲ་བའི་ཟླ་གཟུགས་ཤིག་གི་འོད་
ཟེར་དེ་ཁོའི་ཀླད་གཙུག་ནས་འཕྲོས་ཏེ་ལུས་ཁམས་ཀྱི་ཟབ་སར་ཟུག་པས་ཁོའི་
སྔར་བྱུང་གི་ངེས་འབྱུང་དེ་གར་སོང་ཆ་མེད་དུ་གྱུར་ལ། སྟག་རྒོད་ཅིག་དང་



རེ་རྐང་གླིང་གི སྦྲང་བུང་བར་སྣང་གི་མགོ་འཁོར་ལོ་བྲང་།
འདྲ་བར་ཇག་པ་དེ་ཚོའི་རྗེས་སུ་བསྙེགས། ལམ་ཐག་རིང་པོ་ཞིག་བརྒྱུད་རྗེས་
ཁོས་གཞི་ནས་ཇག་པ་དེ་ཚོའི་རྗེས་ཆོད་སོང་། ཉིན་ཧྲིལ་པོ་བདུན་ལ་གཡུལ་
འཐབ་བྱས་རྗེས་ཁོས་ད་གཟོད་ལྷ་སའི་ཟླ་བ་ཕྱིར་འཕྲོག་ཐུབ་མོད། འོན་ཀྱང་
ཁ་ཕྱིར་འཁོར་ནས་ལོག་པར་རྩོམ་དུས་བྱིས་པ་ཆུང་ཆུང་ཞིག་གིས་ཁོའི་ལམ་
བུ་བཀག་བྱུང་།
བྱིས་པ་དེས་“ཁྱོད་ཀྱིས་ངའི་ཨ་མ་འཕྲོག་མི་རུང་། མོའི་རླབས་ཆེ་བའི་
དྲིན་ལན་དེ་ངས་ཇི་ལྟར་ཡང་འཇལ་ཐབས་མི་འདུག འཇིག་རྟེན་འདིར་ང་
རང་ལ་དབང་བ་ཨ་མ་གཅིག་པུ་མ་གཏོགས་མེད། འདི་ནི་བོད་མི་ཆེས་སྤྱིར་
བཏང་ཞིག་གིས་ཀྱང་བསྒྲུབ་པར་འོས་པའི་ལས་འགན་རང་ཡིན།”ཟེར།
“བུ་ཆུང་། ཁྱོད་ཀྱི་ཨ་མ་གཡང་གཟར་ལྟ་བུའི་འཚོ་བ་འདིར་གོམས་
མེད་པས་ངས་མེ་ཏོག་གི་འཇིག་རྟེན་ཞིག་ཏུ་འཁྲིད་རྒྱུ་ཡིན། གནས་དེ་ན་ཁ་
བཏགས་བཞིན་རིང་པོར་འཐེན་པའི་གངས་དཀར་གྱི་ལྷུན་པོ་ཡོད་ལ། སྐར་
ཚོགས་བཞིན་ལྷམ་མེར་འཛུམ་པའི་གཉེན་ཉེ་དག་གི་ངོ་གདོང་དང༌། འབར་
བཞིན་པའི་ཁོ་ཚོའི་མཆོད་མེ་རེ་རེའི་བྱིན་རླབས་ཀྱང་ཡོད།”
“མིན། ང་ཡང་གངས་དཀར་གྱི་ཀློང་ནས་ལྟེ་ཕྲག་འཕོས་པའི་རྣམ་ཤེས་
ཤིག་ཡིན། འོན་ཀྱང་འདི་ཚང་མ་བསྐྲུན་ཐུབ་མཁན་གངས་རི་ཡིན་ན་བསྒྱུར་
ཐུབ་མཁན་ཡང་གངས་རི་རང་ཉིད་ཡིན་དགོས། དཔའ་རྒོད་ལགས། ངའི་ཨ་



རེ་རྐང་གླིང་གི་སྒྲུང་ཐུང་་བརནང་གི་མནོ་འཁོར་ཕོ་བྲང་།
མ་གཏོང་རོགས་ཞུ།”
བྱིས་པ་དེས་མུ་ཏིག་ལྟ་བུའི་མཆི་མ་རྡོག་པོ་འགའ་སར་ལྷུང་དུ་བཅུག་
པས་ཨུ་ལོ་ཡང་ཕྱིར་གོམ་པ་འགའ་བཤོལ་དགོས་པར་བཟོས།
སྤྱིར་ཡིན་ན་ཁོའི་མདུན་དུ་མིག་ཆུ་འདོན་མཁན་ཚོ་ནི་ཚེ་སྲོག་ལ་གཡོལ་
བའི་འཐབ་མོ་བ་སྡར་མ་དེ་ཚོ་ཡིན་པས་ཁོས་སྐད་ཅིག་ཉིད་ལ་གྲི་གཡུག་
ཐེངས་གཅིག་གིས་དུམ་བུ་ཁ་ཤས་སུ་གཏོང་མོད། འོན་ཀྱང་ད་ལྟ་ཁོའི་ཀླད་
པའི་གཏིང་སར་བརྩེ་དུང་གི་རྨང་གཞི་བརྟན་པོ་ཞིག་ཚུགས་ཡོད་པས་ན་དེ་
ལྟར་མི་བྱེད་ཀ་མེད་བྱུང་། །
འདི་ལྟར་ཁོའི་མདུན་དུ་གངས་རི་བཞིན་བརྟན་པའི་གདམ་གསེས་ཀྱི་
དྲི་བ་ཞིག་ཡུན་རིང་ལུས་མཐར་ལྷ་སའི་ཟླ་བ་དེ་གར་བསྒྱུར་རྒྱུའི་བློ་ཐག་
བཅད། ཡིན་ན་ཡང་དེ་གར་བསྒྱུར་ཆོག་པའི་གནས་ལུགས་ཤིག་ཁོ་ལ་བཤད་
རྒྱུ་མི་འདུག་ལ། གདམ་གསེས་འདིའི་ཤུགས་བསྟན་ཙམ་ཡང་ཁོ་ལ་བཤད་རྒྱུ་
མེད་པར་གྱུར།
(3)
ཨུ་ལོ་གཉིད་སད་དུས་སྔར་གནས་སུ་བཞད་པའི་མེ་ཏོག་རྣམས་རྩ་བ་
ནས་རྙིད་ཅིང་། མཐའ་ཡས་པའི་སྤང་ལྗོངས་ཆེན་མོ་དེ་ཡང་བྱེ་རླུང་གིས་



རེ་རྐང་གླིང་གི་སྒྲུང་ཐུང་། བརནང་གི་མགོ་འཁོར་ལོ་བྲང་།
ནམ་མཁའ་སྒྲིབ་པའི་མྱ་ངམ་ཐང་ཆེན་པོ་ཞིག་ཏུ་གྱུར་ཡོད།
མི་ཞིག་གིས་ཨུ་ལོའི་མདུན་བཀག་སྟེ་“གྲོགས་པོ་ཆང་ཡོད་དམ། ངས་ཚེ་
སྲོག་དང་བརྗེ་རྒྱུ་ཡིན།”ཟེར།
“ཁྱོད་རང་ལ་བརྩེ་དུང་མེད་བཞིན་དུ་ཆང་འཐུང་འདོད་ཡོད་དམ།”ཨུ་
ལོ་ཅུང་ཡ་མཚར་བཞིན་དེ་སྐད་དྲིས།
སྐབས་དེར་སྐྱེ་བ་གཞན་ཞིག་ཀྱང་བྲེལ་སྟབས་ཀྱིས་འོངས་
ཤིང་། ཁོས་“བརྩེ་དུང་ཟེར་བ་དེ་ཅི་འདྲ་ཞིག་རེད”ཟེར།
“བརྩེ་དུང་ཞེས་པ་དེ་སེམས་ཀྱི་མྱོང་བ་ཞིག་རེད། མི་དང་མིའི་དབར་གྱི་
འབྲེལ་ཟམ་ཞིག་རེད། དེ་ཡང་གསལ་པོར་བཤད་ན་མི་ཡུལ་གྱི་ཆེས་མཛེས་
སྡུག་ལྡན་པའི་མེ་ཏོག་ཅིག་རེད་” ཨུ་ལོས་རང་གི་བློ་ཚོད་ཀྱིས་མཚན་ཉིད་
འགའ་བསྟུད་མར་བཞག་རྗེས་སླར་ཡང་ཁ་གསལ་པོ་ཡོང་ཆེད། །
“མྱ་ངམ་ཐང་གི་རྣམ་པ་བསྒྱུར་ཐུབ་པའི་ལག་ཆ་ཞིག་རེད”ཅེས་ཚིག་
ཐག་བཅད། །
མཚམས་དེར་གསང་གནས་ཀྱི་སྒྲིབ་གཡོག་ཙམ་ལས་གྱོན་མེད་པའི་རྒན་
མོ་ཞིག་ཧབ་ཐོབ་ཀྱིས་རྒྱུག་ཡོང་སྟེ་“བྱས་ན་བརྩེ་དུང་གིས་ལྔ་ལམ་དུ་གྱུར་
བའི་མི་ཚོ་འདས་ལོག་ཡོང་དུ་འཇུག་ཐུབ་བམ།”ཟེར།



རེ་རྐང་གླིང་གི་སྒྲུང་ཐུང་། ཞར་ནང་གི་མགོ་འཁོར་ཕོ་བྲང་
ཨུ་ལོ་རེ་ཞིག་དྲི་བ་དེར་ལན་འདེབས་པའི་བྱ་ཐབས་ཟད་ནའང་གློ་བུར་
དུ་ཁོས་“འདས་ལོག་གི་ནུས་པ་མེད་ནའང་ཁོ་ཚོ་དང་ལྷན་དུ་སྡོད་སྲིད་པའི་
ཐབས་ཤེས་རྙེད་ཐུབ།”ཅེས་ལན་བཏབ།
རྒན་མོ་དེས་སླར་ཡང་“འོ་ན། ང་རང་ཉིད་གཞོན་ནུ་མ་ཞིག་ཏུ་འཕོ་
ཐུབ་བམ།”ཞེས་དྲིས་པས་ཨུ་ལོ་ཡང་ཅི་བྱ་གཏོལ་མེད་ཀྱི་གནས་སུ་ལྷུང་བཞིན།
“རྒན་མོ་ལགས། དྲི་བ་འདི་དག་ལ་ངས་ལན་ཇི་ལྟར་འདེབས་དགོས་པ་
མི་ཤེས། འོན་ཀྱང་དུས་སྐབས་གང་རུང་ཞིག་ལ་ངས་ངའི་ལྷ་སའི་ཟླ་བ་རྙེད་
པའི་རྗེས་སུ་ཁྱོད་ལ་འགྲེལ་བཤད་གསལ་པོ་བྱེད་ངེས་ཡིན།”ཞེས་ལན་འོས་
འཚམས་ཤིག་བཏབ་རྗེས་མྱ་ངམ་ཐང་དེ་དང་སྐད་ཅིག་ཉིད་དུ་ཁ་གྱེས་ན་
སྙམ་པའི་སེམས་བྱུང་གིས་གོམ་པ་རིང་པོར་སྤོ་བཞིན་མདུན་དུ་སོང་། སྐབས་
ཤིག་ལ་ཨུ་ལོའི་སྣ་ལམ་དུ་མདུན་ཕྱོགས་ནས་ལྡང་ཡོང་བའི་རླུང་བུ་ཞིག་གི་
སྐྱེལ་མའི་ཁྲོད་ནས་མེ་ཏོག་གི་དྲི་ངད་ཅིག་བསྣམ་རྒྱུ་བྱུང་བས་ཁོའི་སེམས་སུ་
རང་ཉིད་རླུང་འཚུབ་ཆེན་མོ་ཞིག་གིས་གནས་འདིར་བརྫངས་པ་ཙམ་གྱིས་
མཐའ་ཡས་པའི་སྤང་ལྗོངས་དང་། མེ་ཏོག་གི་ཡུལ་ལྗོངས། རང་གི་ཞོན་རྟ་
དང་བཅས་པའི་དངོས་པོ་ཛ་ཛོར། ད་དུང་འཚོལ་དགོས་པའི་ལྷ་སའི་ཟླ་བ་
བཅས་ཚང་མ་མྱ་ངམ་ཐང་འདིའི་ཕ་མཐའ་ན་གནས་ཡོད་པར་ཡིད་ཆེས་
རྐྱེན་གོམ་པ་རིང་ལེན་གྱིས་རླུང་བུའི་ཕྱོགས་སུ་ཁ་ཕྱོགས་བསྒྱུར།
12



དེ་མང་གླིང་གི་སྒྲུང་ཐུང'' ཁར་སྣང་གི་མགོ་འཁོར་ལོ་བྲང་།
ཉིན་དེ་ནས་བཟུང་ཁོའི་རྗེས་སུ་དཔར་བའི་རྐང་རྗེས་ཚང་མ་ཆུ་མིག་
ཆུང་ཆུང་དག་ཏུ་གྱུར་བས་མུ་མཐའ་མེད་པའི་མྱ་ངམ་ཐང་ཆེན་མོ་དེ་ཡང་
སྐད་ཅིག་ཉིད་ལ་ལྷ་ཡི་སྐྱེད་ཚལ་དང་ཀུན་ནས་མཚུངས་པའི་མཛེས་སྡུག་གི་
ཞིང་ཁམས་ཤིག་ཏུ་གྱུར་སོང་། ཡིན་ན་ཡང་ཨུ་ལོས་ཕྱི་མིག་ཙམ་ཡང་མི་བལྟ་
བར་མདུན་ཕྱོགས་སུ་འགྲོ་བཞིན་འདུག དེ་ཡང་ཁོས་སྔར་བཤད་པའི་སྐད་ཆ་
རྣམས་ལུང་བསྟན་དུ་གྱུར་པའི་མཇུག་འབྲས་ལ་རག་ལས་ཤིང་། སྔར་གྱི་རྒན་
མོ་དེ་གཞོན་ནུ་མ་ཞིག་ཏུ་གྱུར་ནས་ཁོ་ལ་བར་ཆད་བཟོ་བར་དོགས་པས་རེད།
“ང་སུ་ཡིན་ནམ། འོ་ན་ཁོ་མོ་སུ་ཡིན་ནམ། མོས་ང་ལ་བརྩེ་དུང་གི་
བདེན་པ་དེ་དངོས་ནས་སྦྱིན་སྲིད་དམ།”
ཁོ་རང་རིག་པ་ཀློང་དུ་བརྡོལ་བའི་མཁས་པ་ཆེན་པོ་ཞིག་དང་འདྲ་བར་
རྟོགས་པ་སད་ཅིང་། “ལྷ་སའི་ཟླ་བ”ཞེས་པ་རང་ལ་བརྩེ་དུང་གི་བདེན་པ་
སྤྱོད་ཐུབ་པའི་བུ་མོ་ཞིག་ཏུ་ཁྲུན་ཐག་བཅད།
(4)
དམར་ལ་སེར་བའི་མཚམས་སྤྲིན་གྱི་འོག་ཏུ་ཉི་འོད་ཀྱིས་གསལ་བའི་
གསེར་གྱི་རྒྱལ་མཚན་ནམ་དངུལ་གྱི་ཅོད་པན་དག་གིས་གྲོང་ཁྱེར་ཧྲིལ་པོའི་
ཁ་དོག་ཡོད་དགུ་གསེར་གྱི་རང་བཞིན་ཁོ་ནར་བསྒྱུར་པའི་དུས་མཚུངས་སུ་



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང༌།
སྤོས་ཕོར་དུ་བླུགས་པའི་བདུག་སྤོས་ཀྱི་དྲི་ངད་ཕྱོགས་ཡོངས་ནས་ལྡང་ཡོང་
བས་ན་འདི་ནི་མེས་པོ་ཚོས་འཆད་བཞིན་པའི་ལྷ་ཡི་གྲོང་ཁྱེར་རམ་ཡང་ན་
ཤམ་བྷ་ལའི་ཕོ་བྲང་ཞིག་ཏུ་ངེས་བཟུང་ཆོག་མོད། ཡིད་ཕངས་པ་ཞིག་ལ་ཨུ་
ལོའི་བློ་ངོས་སུ་བཀོད་སྒྲིག་བྱས་པའི་བརྩེ་དུང་གི་ཞིང་ཁམས་དེ་མེ་ཏོག་ཁོ་
ནས་ཁེངས་པའི་འཇིག་རྟེན་ཞིག་དང་། གཞོན་ནུ་མའི་གླུ་ངག་གིས་ཡོངས་སུ་
མཚོན་ཐུབ་པའི་གནས་བབ་ཅིག ཁོའི་མིག་ལམ་དུ་མངོན་ཐུབ་པའི་རེ་བ་དེ་
མངོན་དུ་གྱུར་མ་ཐུབ།
ཡུད་ཙམ་ཞིག་ལ་ཨུ་ལོའི་མཐོང་ལམ་སྐད་ཅིག་ཏུ་མོག་པོར་གྱུར་པའི་
དུས་མཚུངས་སུ་ངོ་གདོང་ཧྲིལ་པོ་ཚོས་ཀྱིས་བརྒྱན་པའི་དཔའ་རྒོད་ཅིག་རྟ་
མཆོག་ཅིག་ལ་བཅིབས་ཏེ་ཨུ་ལོའི་མདུན་དུ་བསླེབས་བྱུང་།
“ཝེ། ཁྱོད་ཀྱིས་གཞས་གཏོང་ཤེས་སམ། གནད་དོན་གྱི་སྙིང་པོར་བསམ་
གཞིག་འཁོར་བའི་ཆེས་ཡང་དག་གི་གླུ་ཚིག་སྟེ། མེ་ཏོག་དང་རྩི་ཤིང་གིས་
ཀྱང་མྱོང་ཐུབ་པའི་གཞས་གཏོང་ཤེས་སམ། དཔེར་ན། སངས་རྒྱས་བཅོམ་
ལྡན་འདས་ཀྱི་གདངས་ལྟ་བུ།”
དཔའ་རྒོད་དེར་གཏུམ་སྤྱོད་ཀྱི་དྲག་ཤུལ་ལྡན་པའི་ཁར་སྤྱང་ཞིང་གྲུང་
པའི་མིག་ཟུང་ཞིག་ཀྱང་ལྡན་པས་ན། གློ་བུར་བའི་དྲི་བ་འདིས་ཨུ་ལོ་ཧ་ལས་
སུ་བཅུག
14



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
“དཔའ་རྒོད་ལགས། རང་ཅག་གི་སྐྱོང་འོས་པའི་ཡུལ་ཚོ་དང་དམག་རྟ་
ཁྲི་ཕྲག་གི་གཟི་རྔམ་དེ་དུས་ནམ་ཞིག་ལ་མཇུག་རྫོགས་སོང་། མེ་ཏོག་གི་ས་
གཞི་དང་བཅས་པའི་མཁའ་དབྱིངས་འདིའི་གླུ་སྐད་ཀྱང་གཞས་སུ་མི་རྟོགས་
སམ།”
ཨུ་ལོ་ཤིན་ཏུ་ཞེ་གླེང་ནས་རང་ཉིད་ཀྱི་སྨྲ་བ་མེད་པའི་བརྩེ་དུང་དེ་ལྷང་
ངེར་ཕུད་བྱུང་།
“གྲོགས་པོ། རང་ཅག་གི་ལག་ཏུ་ཐོགས་པའི་མཚོན་ཆ་འདི་དག་ནི་རང་
ཉིད་འཆི་བར་འགྱུར་བའི་དཔང་རྟགས་ཙམ་ལས་འཇིག་རྟེན་འདིའི་ལག་
ཆ་ངོ་མ་མ་རེད། དེ་བཞིན་ཉན་འདོད་པའི་གླུ་སྐད་ཀྱང་གཞན་དབང་ཁོ་ན་
རེད། འདིས་ཀྱང་ཁྱོད་ལ་ཕན་མི་ཐོགས། དེ་བས་ཁྱོད་ཀྱིས་མཚོན་ཆ་ཐང་
དུ་ཕོབ་ལ་རང་དབང་གི་གཞས་ཤིག་ལེན་རོགས། རང་ཉིད་དང་བཅས་པའི་
བརྩེ་དུང་གི་བདེན་པ་ཞིག་དེ་དུས་རྟོགས་སྲིད།”
དཔའ་རྒོད་དེས་རྟ་ལ་ལྕག་གིས་འགའ་གཞུས་པ་ན་རྟ་མཆོག་དེ་ཡང་
འཚེར་སྐད་ལྷང་ལྷང་གིས་དབེན་པའི་ནགས་ཁྲོད་ཅིག་ཏུ་འཐིམ་སོང་།།
ཕ་མཐའ་ན་འཇའ་འོད་ཀྱིས་གཡོགས་པའི་ཕོ་བྲང་པོ་ཏ་ལ་ཉིད་ངོ་
གདོང་ཚོས་ཀྱིས་བརྒྱན་པའི་དཔའ་རྒོད་ཅིག་དང་འདྲ་བར་སྒམ་བརླིང་གིས་



རེ་རྐང་གླིང་གི་སྒྲུང་ཐུང''| བརང་གི་མགོ་འཁོར་ཕོ་བྲང་།
འགྱིང་། ཨུ་ལོས་མཚོན་ཆ་རྣམས་ཐང་ལ་ཕབ་རྗེས་རལ་པ་བཤིག་སྟེ་ཕྱག་
འཚལ་འགོ་བརྩམས། །
“ཨ། མཛེས་སྡུག་དཔལ་གྱིས་སྙེམས་པའི་བརྩེ་དུང་གི་ཞིང་ཁམས། བརྩེ་
མཚར་གྱི་སྒེག་ཉམས་ལས་ཡོངས་སུ་རྒྱལ་བའི་གཞོན་ནུ་མའི་ཞལ་རས། འགྲོ་
བ་ཀུན་གྱི་གཙུག་ཏུ་བརྗིད་པའི་སྒམ་བརླིང་གི་རྒྱས་སྲས་དམ་པ། ང་དང་
ངའི་བརྩེ་དུང་གི་བདེན་པ།”
ཨུ་ལོས་འཇིག་རྟེན་འདིར་འཚལ་མ་མྱོང་བའི་གུས་ཕྱག་འཚལ་བ་
དང་། བཏོན་མ་མྱོང་བའི་མིག་ཆུ་ཤར་མར་གློད་པས་ན་འཇའ་གུར་གྱིས་
གཡོགས་པའི་ཕོ་བྲང་པོ་ཏ་ལའང་འཛུམ་ཙམ་འཛུམ་ཙམ་བྱས་པའི་མོད་ལ་ཟླ་
གཟུགས་ཀྱི་རང་བཞིན་གསལ་བའི་ངང་གསེར་འོད་ཀྱི་རླབས་སུ་འཐིམ་སོང་།
(5)
མཛེས་སྡུག་གིས་སྙེམས་པའི་ལྷ་མོ་ཞིག་གཅེར་བུར་ཁ་དབྱིངས་ནས་
ཐེངས་གཅིག་མངོན་པ་དང་འབྲེལ།
“སྙིང་གི་རྒྱས་སྲས་དམ་པ་ལགས། ད་ནི་ཁྱོད་ཀྱིས་མངའ་སྡེ་འདིའི་
བརྩེ་དུང་གི་བདེན་པ་འཁུར་བཞིན་མྱུར་དུ་ཕྱིར་རང་ཡུལ་ལ་ལོག་
དགོས། ཁྱོད་ཀྱིས་ས་གཞི་འདིའི་ཆེས་མཐོ་བའི་དཔལ་འབར་གྱི་མེ་ལྕེ་དེ་ཉི་



རེ་རྐང་གླིང་གེ་སྒྲུབ་བྱུང་བར་སྣང་གི་མགོ་འཁོར་ཕོ་བྲང་།
མ་བཞིན་གསལ་བོར་བསྒྲོན་ནས་རང་ཉིད་དང་བཅས་པའི་ཡུལ་མི་དེ་ཚོ་སྐྱོབ་
དགོས།”ཞེས་བརྗོད་བཞིན་མི་མངོན་པའི་དབྱིངས་སུ་འཐིམ།
ཆར་བ་ཟམ་ཟིམ་དུ་འབབ་པའི་བདེ་སྣང་ཁྲོད་གངས་རི་ཞིག་གི་དཔའ་
མཛངས་དྲན་ན་ཕྱིར་རང་ཡུལ་དུ་ལོག་མི་སྲིད་པའི་སེམས་ཅན་ཞིག་གང་ན་
ཡོད། །
ཨུ་ལོའི་གོམ་པ་དང་པོ་ཕྱིར་སྤོས་བྱུང་།
གཉིས་པ་ཡང་ཕྱིར་སྤོས་བྱུང་།
གསུམ་པ་ཡང་་་་་། །
༢༠༠༡ལོར་བྲིས།
《ལྷོ་ཁའི་རྩོམ་རིག་སྒྱུ་རྩལ》སྟེང་སྤེལ།
བ བ་



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
བདེ་ཆེན་གཡང་འཛོམས།
བཙུན་མ་དེས་སྐྱོགས་སུ་ཚུད་པའི་རང་ཉིད་ཀྱི་ཞལ་རས་ལ་ལན་གཅིག་
བལྟས་རྗེས་རང་གི་འདོད་སྲེད་ངོམ་པའི་མིག་མདངས་ཀྱི་ཚོར་བ་ཐོར་ཞིག་
ཏུ་འགྲོ་ཆེད་དམ་ཡང་ན་དམ་ཚིག་ལས་རྟག་ཏུ་འཕར་ལྡིང་ལ་བྲེལ་བའི་བྲང་
ཁོག་གི་སྙིང་ཁྲག་དེ་ཞི་འཇགས་སུ་འབབ་པའི་དགོས་དབང་ལ་དམིགས་ཏེ་རི་
ཚོགས་ཀྱི་ལྷིང་འཇགས་དཀྲོག་པའི་གླུ་སྐད་ཅིག་རང་བྱུང་མའི་བྲང་གཞུང་དུ་
འཐིམ་པར་བྱས།
རྒྱུག་ཆུ་ལྟ་བུའི་གླུ་སྐད་དེ་ས་འཛིན་གྱི་རྩེ་མོར་སྙེག་པ་ལས་ཕྱོགས་སོ་
སོའི་ཉི་འོད་བཞིན་སྟོང་སྣང་གི་རང་དབང་ཟ་བཞིན་གངས་རིའི་དབུ་རྩེ་
དང་། སྤང་རིའི་རྒྱ་ཁྱོན། ནགས་རིའི་འབྱུང་ཁུངས་བཅས་སུ་སྙོམ་པོར་འཕྲོ་
བཞིན་མྱ་ངམ་ཐང་གི་འཇིགས་སྐྲག་གིས་བཟི་བའི་སྤྲང་པོ་དེའི་རྣ་ལམ་དུ་
ལྷགས། །
ཁོའི་མིང་ལ་སྤྲང་བོ་ཆང་འཐུང་ཟེར་ཞིང་། རང་ཉིད་ཀྱི་རྟོག་པས་རང་
བྱུང་ཁམས་ཆེན་མོའི་ལྷུན་ཆགས་ཀྱི་ངོ་བོ་ཆ་ཚང་བར་ཚེ་སྲོག་གསར་པ་
སྤྲོད་འདོད་པའི་སེམས་བྱུང་ཅན་ཞིག་ཡིན། ཁོ་རང་ལ་གཞན་ལས་ཁྱད་དུ་



རེ་རྐང་གླིང་གི་སྒྲུང་ཐུང་། བརསྣང་གི་མགོ་འཁོར་ལོ་བྲང་།
འཕགས་པའི་ཐབས་རྩལ་ཞིག་ཡོད་པ་ནི“ཨུ་ཚུགས་ཀྱི་སྤྱོད་པ་འཆལ་པོ”དེ་
རེད།
སྤྱིར་ན། སྒྲུང་གཏམ་གྱི་མི་སྣ་འདེམས་དུས་རྟག་ཏུ་མི་སྣའི་གཤིས་ཀ་
དང་། བཞིན་མདངས། སྐད་ངག་བཅས་ཀྱིས་མཚོན་པའི་ལྷན་སྐྱེས་ཀྱི་རིག་
པ་དེ་དག་ནི་རང་ཉིད་སྨྱུག་ཁར་ལྷུང་བའི་སྔ་ལྟས་ཤིག་ཏུ་གྲུབ་ཡོད་ཀྱང་
ཁོ་ལ་མཚོན་ན“སྤྱོད་པ་འཆལ་པོ”ཞེས་པའི་རྒྱུ་ཆ་ཙམ་ལས་གཞན་གང་
ཡང་བླང་བྱར་མ་གྱུར་བས་ང་རང་ཤིན་ཏུ་དཀའ་ངལ་གྱི་གནས་སུ་ལྷུང་
མོད། བདག་གིས་སྒྲུང་གཏམ་གྱི་དགོས་ངེས་རྒྱུ་ཆར་གཞིགས་ཏེ་རང་གི་བློས་
ཐུབ་པའི་མི་ཞིག་གཡོ་འཚོང་བྱེད་མི་ཐུབ། འདི་ལ་ཀློག་པ་པོ་ཁྱེད་ཉིད་རློམ་
ཆོག
ཡིན་ནའང་སྒྲུང་གཏམ་གསར་བ་ཞིག་བྲིས་ཚར་རྗེས་ང་ལ་མི་བཟོད་པའི་
སྡུག་བསྔལ་རེ་སྐྱེས་ཡོང་ཞིང་། དེ་ཡི་ཞོར་ལ་ཚད་ལས་འདས་པའི་འགྱོད་
གདུང་ཞིག་ཀྱང་སྐྱེས་ཡོང་། །
རྒྱུ་མཚན་ནི་སྒྲུང་གཏམ་རེ་རེའི་ཁྲོད་དུ་ལུས་ངག་གི་སྦྱོར་བ་རེ་རེ་བཞིན་
ཕྱི་རོལ་ཡུལ་གྱི་དངོས་དོན་དང་མི་འཚམ་པའི་མི་སྣ་སྐོར་ཞིག་ནམ་ཡང་ང་ཁོ་
ནའི་ལོངས་སྤྱོད་དུ་འཕོས་ཡོད་དེ། གསལ་བོར་གཤད་ན་སྒྲུང་གཏམ་ནང་གི་
མི་སྣ་དེ་ཚོས་མྱོང་བཞིན་པའི་སྡུག་བསྔལ་དེ་ངས་ཅི་ནས་ཀྱང་མྱོང་ཐུབ་ཀྱིན་
19



རེ་རྐང་གླིང་གི་སྒྲུང་ཐུང''བར་རང་གི་མགོ་འཁོར་བོ་ཐུད།
མེད་པ་དེ་རེད་འདུག
ད་ལྟ་བསམ་ན་ཡོད་ཚད་འཕྱིས་སོང་བ་འདྲ་སྟེ། སྒྲུང་གཏམ་ཁྲོད་ཀྱི་མི་
སྣ་ཚང་མར་རྒས་མེད་ཚེ་རིང་གི་རང་བཞིན་འཕྲོས་ཡོད་པས། དང་པོ་བྱིས་པ་
རུ་དཔེ་གཟུགས་བསྐྲུན་པའི་མི་སྣ་དེ་ནམ་ཡང་བྱིས་པ་ཡིན་པ་དང་། གཞོན་
ནུ་མར་བཞེངས་བསྐྲུན་བྱས་པའི་མི་སྣ་དེ་སྔ་མ་བཞིན་འདོད་སྲེད་ཤེ་སྦྱོར་གྱི་
ནང་དོན་ལྡན་པའི་འཚོ་བ་ལ་གོམས་ཤིང་འདྲིས་འདུག
ངོ་མ། འུ་ཐུག་པའི་གནས་བབ་འདི་འདྲའི་འོག་ཏུ་ངོས་ཐང་སྟོང་གི་
དུར་རྙིང་ཞིག་ཏུ་རྙེད་སྲིད་པའི་དབྱིན་ཇིའི་བུད་མེད་ཅིག་དྲན་ཡོང་། ཁོ་
མོའི་མིང་ལ་ཝི་ཅི་ཉི་ཡ་ལེའུ་ཨེར་ཧྥུ་་ཟེར་ཞིང་ཆེས་ཉམ་ཆུང་གི་འབུ་སྐྱོག་
ཚོ་སྒྲུང་གཏམ་དུ་བཅུག་ནས་རང་ཉིད་ལ་རང་དབང་སྐྲུན་མྱོང་མཁན་ཞིག་
ཡིན། ཡང་གློ་བུར་དུ་ངས་རང་ཉིད་བུད་མེད་དེ་དང་བསྡུར་ཐབས་མེད་པའི་
དོན་སྙིང་ཞིག་རྟོགས་སོང་། །
ཁོ་མོའི་གཏན་ཚིགས་དང་འགལ་ཞིང་གསལ་བོ་མ་ཡིན་ལ། རྗེས་དཔག་
གི་ཤེས་པ་ཡང་མ་ཡིན་པའི་རྟོག་པ་ཞིག་འབུ་སྐྱོག་ཅིག་གི་རང་གཟུགས་སུ་
1 ཝི་ཅི་ཉི་ཡ་ཝེའུ་ཨེར་ཧྥུ། ( Virginia woolf) དབྱིན་ཇིའི་སྐད་གྲགས་ཅན་གྱི་བུད་མེད་རྩོམ་པ་པོ་དང་། རྟོག་
པ་རང་ཡན་པའི་བརྩམས་སྒྲུང་གི་མཁས་དབང་ཞིག་ཡིན། ཁོ་མོས་སྒྲུང་རྩོམ་གྱི་སྐོར་ལ་“ནང་གནས་བདེན་པའི་རབ་
བྱེད”སོགས་ལྟ་བ་གསར་བ་མང་པོ་ཞིག་བཏོན་ཡོད་པ་རེད། །
20



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
སུན་སྣང་མེད་པར་བཙན་གྱིས་སྦྱར་བས་ད་གཟོད་འབུ་སྐྱོག་དེས་ཀྱང་འུ་ཐུག་
ཐབས་ཟད་ཀྱིས་དབྱིན་ཇིའི་སྐད་རྟོགས་ཡོད་པ་བསྙོན་དུ་མེད། །
ངས་གསང་བ་ལྟ་བུའི་ཤེས་རབ་འདི་རྙེད་རྗེས་སྒྲུང་རྩོམ་ནང་གི་མི་སྣ་ཚོ་
ཡང་རང་གི་ལྷན་སྐྱེས་ཀྱི་ལྟ་བ་དང་སྤྱོད་པ་རྣམ་དག་ཅིག་ལ་བཀོད་འདོམས་
དང་རྒྱ་བསྐྱེད་བྱེད་དུ་བཅུག་པ་ལས་ཁོ་ཚོར་སྐད་ཆ་སློབ་དགོས་པའི་རེ་བ་
གང་ཡང་ཞུས་མ་མྱོང་། ཨོ། སྒྲུང་གཏམ་འདི་འདི་ལྟར་འགོ་བརྩམས་བྱུང་བ་
འདྲ། །
དང་པོ།
ཡི་ཆད་དང་སྡིག་ཉེས་ཀྱིས་ཡོངས་སུ་ཕམ་པའི་སྤྲང་པོ་དེ་གོམ་ཞེང་
ཆེན་པོས་མདུན་དུ་གོམ་པ་འགའ་སོང་ནས་གློ་བུར་དུ་ཁ་ཕྱིར་བསྐོར་ཏེ་སྐད་
ཤུགས་ཆེན་པོས་“དབེན་པའི་རི་ཁུལ་ལ་དུངས་པའི་སེམས་ཅན་དག་གི་རྒྱུད་
ན་ཚད་ལས་བརྒལ་བའི་ཉོན་མོངས་དང་འདོད་རྔམ་གྱི་བསམ་པ་བཟུང་
ཡོད་པས་ཁོ་ཚོ་བསྐལ་པ་འཇིག་པའི་དུས་ལའང་དམྱལ་བའི་ལམ་འཕྲང་མ་
གཏོགས་བྱང་ཆུབ་ཀྱི་ས་ལམ་ཞིག་ལ་བསྙེག་འདོད་ཀྱི་རེ་བ་དེ་སྟོང་སེམས་
རེད”ཅེས་ཀུ་ཅོ་བཏོན་ཞིང་། སླར་ཡང་མདུན་ཕྱོགས་སུ་མི་མགོ་དང་བྲང་
རུས་ཀྱིས་ཁེངས་པའི་དུར་ཁྲོད་དེའི་ཀློང་དུ་བསྐྱོད།
21



རེ་རྐང་གླིང་གི་སྒྲུང་ཐུང་། | བར་སྣང་གི་མགོ་འཁོར་ལོ་བྲང་།
གློ་བུར་དུ་རླུང་འཚུབ་ཆེན་མོ་ཞིག་ལངས་པ་དང་ལྷན་དུ་ནམ་མཁའ་
ནས་ཀེང་རུས་དཀར་པོ་གཉིས་སར་བབས་པ་དང་ཁོ་ལ་སྣང་དོགས་ཙམ་ཡང་
མི་བྱེད་པར་ཐད་ཀར་བེམ་པོ་རེ་རེའི་མདུན་དུ་སོང་སྟེ་བཅུ་དྲུག་གི་ལང་ཚོ་
རྫོགས་པའི་བུ་མོ་གཉིས་ཀྱི་བེམ་རོ་ལ་དམ་དུ་འཁྱུད་ཅིང་ལུས་འབྲེལ་བཙུགས།
ཁོ་རང་གི་མིག་ཟུང་ལ་ཡིད་མ་ཆེས་པར་ཀེང་རུས་དེ་གཉིས་ཀྱི་ལོགས་སུ་
བཅར་བར་དེ་ལས་གཅིག་ཤོས་ཀྱིས་“གྲོགས་པོ། དལ་འབྱོར་གྱི་ལུས་པོ་ཐོབ་
བཞིན་དུ་ངེད་གཉིས་ལ་བར་ཆད་བཟོ་དགོས་པའི་ངེས་པ་ཅི་ལ་ཡོད། འདི་
ནི་བདག་ཅག་གི་ལོངས་སྤྱོད་ཙམ་ལས་ཁྱོད་ལ་མཚོན་ན་ལྟས་ངན་པའི་བྱུང་
ཚུལ་ཡ་མཚན་ཅན་ཞིག་ཡིན་སྲིད། འོན་ཀྱང་ལོ་ན་བཅུ་དྲུག་ཡས་མས་ཀྱི་
བུ་མོ་ཆུང་ཆུང་ཞིག་འདི་ལྟར་འཇིག་རྟེན་ཆོས་ཀྱིས་མ་གོས་པར་ངེད་གཉིས་
ལ་ལོངས་སྤྱོད་དུ་དབང་བ་འདི་སྐྱེ་བ་སྔོན་མའི་ཚོགས་བསགས་ཀྱི་འབྲས་བུ་
ཡིན་ཤས་ཆེ། དེ་བས་ཁྱོད་ལ་ཇི་ལྟ་བུའི་གྲུབ་པ་ཐོབ་ཡོད་ཀྱང་ངེད་གཉིས་ལ་
གནོད་མི་ཐུབ།”ཟེར།
སྤྲང་པོ་ཁོ་དངངས་སྐྲག་གིས་འདར་སིག་ཅིག་བརྒྱབ་ནའང་མི་སྐྲག་པའི་
ཉམས་བཅོས་མ་ཞིག་གིས་“ཝ་ཡེ། ཁྱོད་ལ་རེག་བྱའི་མ་ལག་ཏུ་ཐེ་བའི་ཤ་
ལྤགས་དང་མཆུ་སྒྲོས་མེད་ན་དགའ་མགུར་སྤྱད་པའི་བདེ་བ་དེ་མངོན་སུམ་དུ་
མྱང་ཐུབ་བམ།”ཞེས་དྲིས།
༡༡



རེ་རྐང་གླིང་གི་སྒྲུང་ཐུང་། | བརནང་གི་མགོ་འཁོར་ཕོ་བྲང་།
སྐབས་དེར་ཀེང་རུས་གཞན་དེ་ཡང་འཚིག་པ་ཟ་བཞིན་ཁོ་ལ་འབུར་
ཚུགས་སུ་བསྒྲད་དེ“འོ་ན་ཁྱོད་ཀྱི་སྙིང་ཁར་འཐིམ་པའི་བུ་མོ་དེ་ཡང་ཕྱུགས་
ཆུང་ཞིག་ཡིན་པས་ཁྱོད་ལ་བདེ་སྣང་གི་མྱོང་བ་གང་ཞིག་བརྗོད་དུ་ཡོད། ངོ་
མ་མི་ཆ་ཡོད་ལ་གཏམ་ཆ་མེད་མ་བཤད།”ཅེས་ཁོང་ཁྲོ་ལངས།
སྤྲང་པོ་ཁོ་གཞན་སེམས་རྟོགས་པའི་ཤེས་པ་འདི་ལ་ཡ་མཚར་ནའང་
ཁོས་ཇི་མི་སྙམ་པར་སླར་ཡང་“ལྟས་ཕྲུག འབྱུང་ཚུལ་དེ་བརྩེ་དུང་གིས་བདེན་
དཔང་བྱེད་པ་མ་གཏོགས་ཐད་ཀར་ལུས་འབྲེལ་འཛུགས་པར་འབྲེལ་བ་
མེད། གལ་སྲིད་དེ་ལྟར་རང་ཡིན་ན་འགྲོ་བ་མིའི་རིགས་ཀྱི་བླ་ན་མཐོ་བའི་
ཁྱིམ་གཞིས་ཆེན་པོ་རེ་རེ་ཡང་སྨད་འཚོང་མའི་མལ་ཁྲི་ལྟར་གྲང་ཤུར་ཤུར་དུ་
གནས་པ་མ་ཡིན་ནམ།”ཞེས་བརྗོད། །
ཀེང་རུས་དེ་གཉིས་ཀྱིས“ཧ་ཧ”ཞེས་གད་མོ་ཆེན་པོ་དགོད་བཞིན“མི་
སྨད་འཚོང་མ་མ་ཡིན་ན་ཆོས་བསྒྲུབ་པར་རབ་ཏུ་བྱུང་དགོས་པའི་ངེས་པ་ག་
ལ་ཡོད། ད་དུང་ཕྲག་དོག་དང་འགྲན་སེམས་ཀྱིས་བསླངས་པའི་དོགས་པ་དེ་
ཡང་རང་ཁོ་ནའི་ཆེད་སྐྱེས་དགོས་པའི་རྒྱུ་མཚན་བརྗོད་རྒྱུ་མི་འདུག”ཅེས་
བརྗོད་བཞིན་ཡོངས་སུ་མི་སྣང་བར་གྱུར་སོང་། །
ཁོ་འཕྲུལ་སྣང་ལས་ཕྱིར་སད་དུས་ནམ་མཁའ་ཧྲིལ་པོ་སྤྲིན་ནག་གིས་
ཁེངས་ཤིང་། དུས་མ་ཡིན་པའི་ཆར་པ་ཆེན་པོ་ཞིག་འབབ་བཟོ་འདུག་
23



རེ་རྐང་གླིང་གི་སྒྲུང་ཁྲུང་་བར་གང་གི་མགོ་འཁོར་ཕོ་བྲང་།
པས་ཁོ་རང་གསེར་འོད་ལམ་ལམ་འཕྲོ་བའི་མཁར་སྒོ་ཆེན་པོ་དེའི་ནང་དུ་
བསྐྱོད། གཏུམ་དྲག་གི་རང་གཤིས་མངའ་བའི་སྒོ་སྲུང་ཞིག་ཁོའི་མདུན་དུ་
ལྷགས་ཏེ་“བདེ་བ་ཅན་གྱི་གླིང་ཀ་རུ་འགྲོ་ན་ངེས་པར་སྤ་སེ་ཉོ་དགོས། དེ་
མིན་སོང་མི་ཆོག”ཅེས་གཤོང་ས་ཆེན་པོ་ཞིག་དང་གཉིས་སུ་མ་མཆིས་པའི་
ལག་པ་དེ་སེར་ཁ་ཤིག་ཤིག་གིས་ཁོའི་མདུན་དུ་བསྲིངས།
ཁོས“ངོ་མ་ཁྱེད་ཚོར་གནས་ལུགས་མི་འདུག མངོན་པར་རྫོགས་པའི་
བྱང་ཆུབ་ཀྱི་ལམ་ལའང་སྤ་སེ་ཉོ་དགོས་སམ།”ཞེས་འགྲོ་བར་བརྩམས།
སྒོ་སྲུང་བ་དེས་“ཁྱོད་ཀྱིས་སྒྲུབ་སྦྱོང་གང་ཡང་མ་བྱས་པར་གཞན་མགོ་
གཡོག་སྟེ་བུད་མེད་ཅིག་གི་ཆེད་དུ་བདེ་བ་ཅན་དུ་འགྲོ་བ་འདི་གནས་ལུགས་
དང་མཐུན་ནམ། དེ་བས་ཁྱོད་ཀྱིས་ངེས་པར་དུ་མི་གཉིས་ཀྱི་སྤ་སེ་མ་ཉོས་ན་
གཏོང་གི་མིན།”ཞེས་ཁྲོ་བའི་ཉམས་ཀྱིས་བཤད། །
ཁོས་སླར་ཡང་“ཨ་རོགས། བྱས་ན་བདེ་ཆེན་གཡང་འཛོམས་ཀྱི་སྤ་སེ་ཉོ་
དགོས་པ་རེད་དམ།”
“དེ་ང་ལ་འབྲེལ་བ་མེད། གང་ལྟར་གཞས་པ་ཚངས་དབྱངས་རྒྱ་མཚོ་
ཞེས་པའི་འཆལ་པོ་ཞིག་གི་དོན་དུ་ཆུང་འདྲིས་བྱམས་པ་ཟེར་བའི་བུ་མོ་ཞིག་
དུས་རབས་བཅོ་བརྒྱད་པའི་དུས་འགོ་ཙམ་ལ་གནས་འདིར་ཐེངས་གཅིག་
24



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང༌།
，，，，，
།
བསླེབས་བྱུང་། སྐབས་དེར་སྤ་སེ་འཚོང་བའི་སྲོལ་འདི་དར་མེད་པས་ཁོ་མོ་
རང་འགར་བཏང་བ་ཡིན། ཡིན་ནའང་ད་ལྟ་ནི་ཚོང་ལས་དཔལ་འབྱོར་གྱི་
དུས་རབས་ཡིན་པས་མི་ཞིག་གི་གྱོང་གུད་དེ་མི་གཞན་ཞིག་གིས་གསབ་དགོས་
པ་འདིའང་ཆོས་ཉིད་དུ་གྲུབ་འདུག”
“འོ་ན་ངས་འཚོལ་དགོས་པའི་བུ་མོ་དེ་ལ་
“གླེན་ཕྲུག ཁྱོད་ཀྱིས་ཅི་ཡང་ཤེས་ཀྱིན་མི་འདུག དེ་ལས《ནོར་བུ》ཞེས་
པའི་སྙན་ངག་ཚན་པ་འདི་འཆལ་པོ་དེ་ལ་སྤྲོད་ཐུབ་པ་ཡིན་ན་ངས་ཁྱོད་རང་
བཏང་ཆོག”
“ཁྱོད་ཀྱིས་གྱེར་འདོན་གྱིས་དང་། ངས་བློ་ངོར་བྲིས་ཆོག”
ཁྲག་ཐིགས་དང་གད་སྙིགས གཡའ་ཆུ་དང་མེ་སོན་འདྲེས་པའི་
བརླན་གཤེར་བུམ་པ་གང་པོ་འདི་ལ དཀྲུག་དཀྲུག་མ་གཏོང་རོགས
གཡོ་སྐྱོམ་མ་བྱེད་རོགས ཐམས་ཅད་ག་ལེར་གཏིང་དུ་ཐིམ་དུས།
དྭངས་གཙང་དང་ཞི་ལྷོད་ཀྱི་རང་མདངས་དེ་མངོན་ཐུབ་པའི་ཆེད་དུ
བུད་མེད་ཚོས
འཇིག་རྟེན་འདི་ཐོག་མ་ནས་རྟོག་བཟོ་བྱས་ཚར་འདུག་སྙམ་གྱིན
བརྩེ་དུང་གིས་
25



རེ་རྐང་གླིང་གི་སྒྲུང་ཐུང་། | བར་སྣང་གི་མགོ་འཁོར་ཕོ་བྲང་།
འགྲོ་ལམ་དང་དམིགས་ས་སྔར་ནས་ཇུས་འགོད་བྱས་ཚར་སྙམ་གྱིན
ང་ཚོས བསླུ་བྲིད་ལྡན་ལ་དོན་སྙིང་ལྡན་པའི
བརྗོད་བྱ་གསར་པ་གང་ཞིག་གླེང་འདོད
གང་ཞིག་གླེང་རིན་ལྡན ནོར་བུ 1
“སྙན་ཚིག་འདི་མགུར་དབྱངས་ལས་ཁག་པོ་ཡོད་རྐྱེན་ངའི་བློ་ངོར་མི་
ཤོང་། དེས་ན་སྐུ་ཉིད་དགོངས་འགལ་མེད་པར་ཞུ། གལ་སྲིད་བུ་མོ་བདེ་ཆེན་
གཡང་འཛོམས་གླིང་ཀ་འདི་རུ་མེད་ན་ང་ཕྱིར་འགྲོ་གི་ཡིན། བདེ་མོ་བྱོས།”
“བདེ་མོ་བྱོས།”
གཉིས་པ།
དགུང་གི་ཉི་མ་དེ་མཚམས་སྤྲིན་གྱི་ཕག་ན་གློ་མདོག་གི་ཤམ་ཐབས་
མནབས་པའི་བཙུན་མ་ཞིག་དང་འདྲ་བར་སྐྱེངས་ཟོལ་གྱིས་ནུབ་རིར་ཡིབ་
པའི་དུས་མཚུངས་སུ་སྤྲང་པོ་ཆང་འཐུང་ཡང་སྐྱོ་གདུང་གིས་གཟིར་བཞིན་
མདུན་དུ་སྐྱོད་ཀྱིན་མཆིས། ཁོའི་རྣ་ལམ་དུ་ད་དུང་ཡང་བུ་མོ་བདེ་ཆེན་
གཡང་འཛོམས་དང་ལབ་གླེང་བྱེད་པའི་སྒྲ་སྐད་དེ་གསལ་པོར་གྲགས་ཡོང་།
“དེ་ནས་བཟུང་བདག་ལ་ཞི་དུལ་དང་སྤྲོ་ཉམས་ཀྱིས་ཕྱུག་པའི་དགའ་
1 སྙན་ཚིག་ཚན་པ་འདི་ལྗང་བུ་ལགས་ཀྱི་སྙན་ངག《ནོར་བུ》ཞེས་པ་ལས་དྲངས།
26



རེ་རྐང་གླིང་གི་སྒྲུང་ཐུང་བས་ནང་གི་མགོ་འཁོར་ཕོ་བྲང་།
བ་དེ་མེད་ཅིང་། བདག་གིས་སྤོ་བཞིན་པའི་གོམ་ཁ་རེ་རེ་ཡང་དམྱལ་བའི་
མདུན་སྒོར་སྙེག་པའི་དུས་ཚོད་ཀྱི་མཚོན་དོན་འབའ་ཞིག་ཡིན། ད་དུང་ཆུ་
ཚོད་འཁོར་ལོའི་དུས་ཚོད་ཀྱི་ཐག་སྒྲ་རེ་རེའང་དམྱལ་བའི་ལས་མཁན་དག་
གི་འཇིགས་སུ་རུང་བའི་རྟ་མཆོག་གི་རྨིག་སྒྲ་དང་ཤིན་ཏུ་འདྲ་བས་བདག་
ད་ལྟ་ཉིད་དུ་རི་ཁྲོད་ལ་འགྲོ་དགོས། སྐྱེ་བ་གསུམ་གྱི་སྡུག་བསྔལ་གྱི་ངོ་བོ་
མཇུག་རྫོགས་དུས་ཤིག་ལ་བདག་ད་གཟོད་ཁྱོད་ཀྱི་མིག་མདུན་དུ་ལྷགས་ངེས་
ཤིང་། བདག་གི་ལྷན་སྐྱེས་ཀྱི་སྐད་ངག་ལས་བཏོན་པའི་གླུ་སྐད་དེ་ཁྱོད་ཀྱི་
བྲང་སྟེང་ལ་བསྐྱིལ་ངེས་ཡིན། བདེ་བར་གྱིས་ཤིག་སྙིང་གི་ཕྱེད་ཀ”
“ཁྱེད་ཉིད་མི་འགྲོ་བར་ཞུ། ངའི་སྙིང་གི་ཐིག་ལེ། གལ་སྲིད་འཇིག་རྟེན་
གྱི་ཚ་ཟེར་ཉི་མ་དེ་མ་འཇིག་ན་ངས་བསྐལ་པ་འཇིག་དུས་ཀྱི་བར་ལ་ཁྱེད་
ཉིད་འཚོལ་བཞིན་ས་གསུམ་གྱི་ཡུལ་ཕྱོགས་གང་དུའང་ངའི་རྨི་ལམ་གྱི་རྐང་
རྗེས་འཇོག་གི་ཡིན། དེ་བས་ཁྱེད་ཀྱི་སྒྲིབ་སྦྱོང་དེ་ཤ་གཟུགས་ཐོབ་པའི་གང་
ཟག་ཅིག་གི་རང་བཞིན་ལས་འགྲུབ་མི་ཐུབ་པ་གཏན་འཁེལ་རེད།”
“འདི་ནི་ལྷ་ཆེན་པོའི་ཐུགས་དགོངས་ཡིན་གྱི་ང་ལའང་བྱ་ཐབས་མི་
འདུག གང་ལྟར་བདེ་མོ་བྱས།”
སྤྲང་པོ་ཆང་འཐུང་གིས་ཁོང་འཛུམ་ཞིག་བྱས་ཏེ“ཁོ་མོས་དོན་ངོ་མར་སུ་
ཞིག་ལ་བདེ་མོ་འཇོག་གི་ཡོད་དམ། འཁོར་བ་ཆེན་པོའམ་ཡང་ན་ཕྲན་ཆུང་
27



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
བདག་གཉིས་ལས་སུ་ཡིན་ནམ། གང་ལྟར་ཁོ་མོའི་བརྩེ་དུང་གི་གཤིན་ས་རུ་
བདག་གི་ལས་འབྲེལ་གྱི་ས་བོན་འཐོར་བ་ཆོས་ཉིད་རེད”ཅེས་ཁེར་དགོད་
ཅིག་བྱས་ཤིང་། སླར་ཡང་མགོ་ཐོག་གི་ཟླ་བ་ལ་ཟུར་མིག་ཅིག་བལྟས་རྗེས་
སྐད་ཆེན་པོས།
དབུ་ཞ་དབུ་ལ་བཞེས་སོང་། །
དབུ་ལྕང་རྒྱབ་ལ་གཡུགས་སོང་། །
ག་ལེར་ཕེབས་ཤིག་བྱས་པས། །
ག་ལེར་བཞུགས་ཤིག་ཟེར་གིས། །
ཐུགས་སེམས་སྐྱོ་བྱུང་བྱས་པས། །
མགྱོགས་པོ་འཕྲད་ཡོང་གསུངས་བྱུང་།། ཞེས་གླུ་དབྱངས་དེ་བླངས་པར་
འཕྲུལ་སྣང་གི་ཀློང་ནས་ལུས་ཡོངས་རྨ་ཤུལ་གྱིས་གང་བའི་བུ་མོ་ཞིག་ར་བཟི་
བའི་ཉམས་དང་བཅས་ཆང་ཕོར་སྐྱོར་བཞིན་ཁོའི་མདུན་དུ་ལྷགས་བྱུང་།
“ཀ་ཡེ། ཁེར་རྐྱང་གི་གླུ་བ་ལགས། ཁྱོད་ཀྱི་གླུ་སྐད་འདིས་ས་གཞི་དང་
བཅས་པའི་གོ་ལ་ཆེན་པོ་འདི་ལ་ཚེ་སྲོག་གསར་པ་ཞིག་གི་འགན་དབང་
སྤྱོད་ཐུབ་བམ། སྤྱོད་མི་ཐུབ་ན་ཉིད་ཀྱིས་གུས་མོ་བདག་ལ་དེ་ལྟ་བུའི་གཉའ་
1 《ཚངས་དབྱངས་རྒྱ་མཚོའི་མགུར་གླུ》ལས་དྲངས།
28



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་
གནོན་བྱེད་དོན་ཅི་ཡིན།”ཟེར།
“བུ་མོ་ལགས། འདི་ནི་མི་སེམས་འཁྲུག་པའི་ལོ་རྒྱུས་ཀྱི་ཉམ་ང་ཞིག་
སྟེ། སྐྱོ་གདུང་གི་ཁྲག་དྲོན་ལ་མེད་དུ་མི་རུང་བའི་གླུ་སྐད་ཅིག་ཡིན་པ་ལས་
འོད་ཟེར་གྱི་ནམ་མཁའ་དེའི་བྲང་འོག་ཏུ་སྐྱེས་པའི་ཉི་མ་དེ་མ་ཡིན། ཡིན་
ནའང་བླ་ན་མེད་པའི་འོད་ཟེར་གྱི་ཕྱི་རོལ་ན་རང་ལུས་སྦར་དང་ཆོག་པའི་རེ་
འདུན་གྱི་མེ་ལྕེ་ཞིག་ཡོད་པ་ཡིན་ན། བདག་ལ་རྨི་ལམ་སྐྱོབ་པའི་ཤེས་བྱ་ཕུན་
སུམ་ཚོགས་པོ་ཡོད། འདི་ལ་ཁྱོད་ཉིད་རློམ་ཆོག”
“ཁྱོད་ཀྱི་སྐད་ཆ་དེའི་སྙིང་པོ་ཅི་ཡིན། ང་སྨད་འཚོང་མ་རེད་བསམ་གྱི་
ཡོད་དམ། དོན་ངོ་མ་ང་ཡང་རྣམ་དཀར་དགེ་བའི་ལས་ལ་བརྩོན་པའི་བཙུན་
མ་ཞིག་ཡིན་ལ། ཁྱོད་ཀྱིས་བསྐྲུན་པའི་ནག་ཉེས་རྣམས་དག་པའི་ཆེད་དུ་འདི་
འདྲའི་གནས་བབ་ཏུ་ལྷུང་བ་རེད།”
“ཅི་ལྟ་བུའི་གནས་བབ།”
“བདག་གི་སྐྱེས་རབས་གསུམ་པ་དེ་སྐྱེས་པ་རྩོམ་པ་པོ་ཞིག་གིས《སྒྲོལ་
མ་ཉེར་གཅིག》ཅེས་པའི་དཔེ་དེབ་ཀྱི་བརྗོད་བྱར་བླངས་ཤིང་། དེ་ལས་ཀྱང་
ཆེས་མ་ལེགས་པ་ཞིག་ནི་ངས་བུ་དབང་པོ་སྐྱོན་ཅན་ཞིག་ལ་བཙན་གཡེམ་
བྱས་སོང་ཞེས་ཁོས་མ་ཉེས་ཁ་གཡོག་གི་ཉེས་པ་དེ་བཀལ་བས་འགྲོ་བ་ཀུན་
29



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
གྱི་གཙུག་ཏུ་བརྗིད་པའི་རང་ཅག་གི་རྒྱལ་བའི་གསུང་ལས་ལྷ་ཆོས་དགེ་བ་
བཅུ་དང་མི་ཆོས་གཙང་མ་བཅུ་དྲུག་གི་འདུལ་ཁྲིམས་དེ་ནུས་མེད་བུ་མོ་
བདག་ལྟ་བུ་ཞིག་གིས་ཡོངས་སུ་བརླགས་ཚར་བས་ན་ང་འདི་ལྟར་སྡོད་བཟོད་
དམ། གང་ལྟར་ངས་འཇིག་རྟེན་འདིར་མ་མྱངས་པའི་སྡུག་བསྔལ་ཞིག་མེད་
སྙམ།”
“བྱས་ན་བདེ་ཆེན་གཡང་འཛོམས་ཁྱོད་ཡིན་ནམ།”
“ཅི་ནས་ཀྱང་འདི་ནི་ངེད་གཉིས་ལ་དབང་བའི་སྐྱེས་རབས་གཉིས་པ་དེ་
རང་ཡིན།”ཟེར་བཞིན་མི་སྣང་བར་གྱུར་སོང་།
གསུམ་པ།
ལོ་རྒྱུས་ཀྱི་ཆགས་འཇིག་འཁུར་བའི་ཡར་ལུང་གཙང་པོ་དེ་སྔར་བཞིན་
རྒྱ་མཚོ་ཆེན་པོར་བཞུར་གྱིན་ཡོད་ནའང་སྤྲང་པོ་ཆང་འཐུང་གི་བརྩེ་བའི་རྟ་
མཆོག་དེ་སྐྱེས་རབས་གསུམ་གྱི་འཁོར་སྟངས་ལྟར་གོ་རིམ་མེད་པར་ཕྱོགས་
ངེས་མེད་དུ་རྒྱུག་བཞིན་འདུག
གློག་དུང་ལས《MY HEART WILL GO ON》ཞེས་པའི་གླུ་
1 《My Heart will Go On》《ང་ཡི་བརྩེ་སེམས་འགྱུར་མེད་རྟག་བརྟན་གནས》)ཞེས་པ་འདི་ནི་ཁ་ན་
ཏ་རྒྱལ་ཁབ་ཀྱི་གླུ་མ་གྲགས་ཅན་སེ་ལེན་རྡེའུ(Celine Dion)ཡིས་བླངས་པའི་ཨ་རིའི་གློག་བརྙན་སྐད་གྲགས་ཅན་
《ཐེ་ཐ་ཉི་ཁུ་རྟགས་ཅན》ཞེས་པའི་མགོ་བརྗོད་གླུ་དབྱངས་ཡིན།
30



རེ་རྐང་གླིང་གི་སྒྲུང་ཐུང་། བར་རང་གི་མནོ་འཁོར་ཕོ་བྲང་།
དབྱངས་དེ་སྐྱོ་ལྷང་ལྷང་གིས་གྲགས་ཡོང་བ་ན་རྦ་རླབས་ཀྱི་རྔམ་ཟིལ་ལ་བལྟ་
བའི་མི་སྣ་རེ་རེའི་སེམས་སུ་གློག་བརྙན་སྐྱོ་པོ་དེའི་མཇུག་འབྲས་འཆར་ཡོང་
ཞིང་། དེ་ལས་ཀྱང་ཅུང་སེམས་རྒྱ་ཆེ་བ་དག་གི་ཡིད་ལ་ཁོ་ཚོ་འདུས་སྡོད་
བྱས་པའི་གྲུ་བོ་དེའི་མདུན་ཕྱོགས་སུ་དར་གྱིས་གྲུབ་པའི་རི་བོ་ཞིག་གཏན་དུ་
ཆགས་མི་སྲིད་པའི་སྐྱབས་འཇུག་ཡང་ཞུ་གིན་ཡོད།
“འཇིག་རྟེན་ལ་མེད་དུ་མི་རུང་བ་ནི་ཕོ་མོའི་བརྩེ་དུང་ཡིན་ན་ཁོ་མོ་ཅིའི་
ཕྱིར་རབ་ཏུ་བྱུང་བ་ཡིན་ནམ། ངོ་མ་ཁོ་མོས་འཆི་བ་ཞེས་པའི་མིང་བརྡ་འདི་
ལས་ཅི་ཡང་ཤེས་ཀྱིན་མི་འདུག”སྤྲང་པོས་དབུགས་རིང་ཞིག་འཐེན་བཞིན་
ཁེར་བཤད་ཅིག་བྱས་པས་མགོ་སྐྲ་སེར་པོར་གྱུར་པའི་འབྲོག་པ་ཞིག་ཁོའི་ཉེ་
འགྲམ་དུ་ཡོང་སྟེ་གནས་ལུགས་ཡོད་མདོག་གིས་དབྱིན་སྐད་ཀྱི་ལམ་ནས།
“It is a natural law that every person will die”
(མི་ཚང་མ་འཆི་དགོས་པ་ནི་རང་བྱུང་གི་ཆོས་ཉིད་ཅིག་ཡིན)ཞེས་བརྗོད།
སྤྲང་པོས་དེའི་ལན་དུ།
“ཡིན་ནའང་ང་རང་འཆི་བ་ལ་གཡོལ་བའི་ཆེད་དུ་བརྩེ་དུང་གི་བསླུ་
བྲིད་ལ་རྒྱབ་རྟེན་བཅོལ་རྩིས་ཡོད་པས་ཁོ་མོ་རབ་ཏུ་བྱུང་བའི་སྤྱོད་སྟངས་
དེས་ང་ལ་སྐྱུག་བྲོ་བའི་ཉམས་སྣང་ཞིག་བྱིན་བྱུང་།”ཞེས་བརྗོད།
31



རེ་རྐང་གླིང་གི་སྒྲུང་ཐུང༌། བར་སྣང་གི་མགོ་འཁོར་ལོ་བྲང་
འབྲོག་པ་དེས་སླར་ཡང་།
“NO,her manner makes har more attractive”
(མ་རེད། ཁོ་མོའི་སྤྱོད་སྟངས་དེས་ཁོ་མོ་དེ་བས་ཡིད་འཕྲོག་པར་བཏང་
འདུག)ཞེས་བརྗོད།
“ཨ་ལེ། དེ་ལྟ་བུ་ཞིག་གང་ན་ཡོད། གང་ལྟར་ངས་ཁོ་མོའི་བྱ་སྤྱོད་ལ་
རྒྱལ་ཁ་མི་སྟེར་ཐག་ཆོད་ཡིན།”
“What adranrage does doing that give you?”
(ཁྱོད་ཀྱིས་དེ་ལྟར་བྱས་ན་ཁྱོད་ལ་ཐོབ་བྱ་ཆེན་པོ་ཅི་ཞིག་ཡོད།)
“དེ་ངས་ཀྱང་ཤེས་མ་བྱུང་། འདི་ཚང་མ་བརྩེ་དུང་གིས་ལན་པ་འདྲ།”
སྐབས་དེར་སྤྱན་ཤེལ་གྱོན་པའི་ཕྱི་གླིང་པའི་བུ་མོ་ཞིག་གིས་འབྲོག་པ་དེ་
“Iadmire his courage”
(ངས་ཁོའི་སྙིང་སྟོབས་ལ་ཡིད་སྨོན་བྱེད)ཅེས་ཟུར་ཟའི་ཚུལ་གྱིས་སྤྲང་པོ་
ལ་བསྟོད་བསྔགས་ཤིག་བྱས། །
འབྲོག་པ་དེས་མ་དགའ་བའི་ཉམས་དང་བཅས།
“I don't want todie anyway”
32



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་བོ་བྲང་།
གང་ལྟར་ང་རང་འཆི་མི་འདོད)ཅེས་བུ་མོ་དེ་ལ་མིག་སྡང་གིས་བལྟས།
སྤྱང་པོས།“ཁོ་མོ་སུ་རེད”ཅེས་པར།
འབྲོག་པས།“she's my bosom friend” (ཁོ་མོ་ངའི་སྙིང་གྲོགས་
ཡིན།)ཞེས་བརྗོད་བཞིན་བུ་མོ་དེ་ལ་ཡུན་ཐུང་གི་མཆུ་སྦྱོར་ཞིག་བྱས།
གློ་བུར་དུ་གྲུ་བོའི་མདུན་ཕྱོགས་སུ་སུས་ཀྱང་མ་མཐོང་བའི་རྦ་རླབས་
ཆེན་པོ་ཞིག་ཆུ་ལོག་རྒྱས་པ་ལྟར་ཤུགས་དྲག་པོས་གྱེན་ནས་གྱེན་དུ་འཕྱུར་
ཏེ་གྲུ་བོ་ཆེན་པོ་དང་བཅས་པའི་སེམས་ཅན་དག་སྐར་ཆ་བཅུ་གྲངས་ཤིག་
མ་འདས་པར་ཡོངས་སུ་བསྣུབས་ཤིང་། སྙན་པའི་གླུ་སྒྲ་དང་འབྲོག་པ་དེའི་
བརྗོད་ཟིན་པའི་སྐད་ཆའི་རྒྱུན་དག་ཀྱང་རིམ་བཞིན་མི་སྣང་བར་གྱུར་སོང་།
སྤྲང་པོ་ཆང་འཐུང་དྲན་པ་ཐོར་ཡོད་ནའང་ཁོའི་རྣ་ལམ་དུ་ད་དུང་
ཡང་བཙུན་མ་ཞིག་གིས་“སྲོག་སྐྱོབ་རོགས།”ཞེས་པའི་ཉམ་ཐག་གི་སྐད་སྒྲ་དེ་
མཚམས་མེད་པར་གྲག་གིན་འདུག
ཚ་ལ་དམར་བའི་ཉི་འོད་ཀྱི་བདེ་དྲོད་དེ་མཚམས་མེད་པར་བཞུར་བས་
ན་འབུ་སྲིན་འགུལ་བའི་རང་གཟུགས་ལས་དལ་གྱིས་སྤྲང་བོ་ཆང་འཐུང་གི་
དྲན་པ་སོས་ཤིང་། རང་ལུས་ལ་ཅེར་བའི་བུ་མོ་གཅེར་བུ་དེའི་ལུས་ཀྱི་གསང་
བའི་གནས་དག་ཆ་ཚང་མཐོང་བྱུང་བས་བརྗོད་པར་དཀའ་བའི་ཚོར་བ་རྣོན་
33



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
པོ་ཞིག་གིས་སྤྲང་པོའི་ཟུངས་ཁྲག་གི་ཟིལ་ཤུགས་ལ་མེ་རི་གས་པ་ལྟ་བུའི་ངར་
ཤུགས་ཤིག་ཐོན་པ་དང་མཉམ་དུ་ཁོས་བུ་མོ་དེ་རང་གི་བྲང་འོག་ཏུ་མནན།
“ངའི་སེམས་སྟེང་གི་བདེ་ཆེན་གཡང་འཛོམས་ལགས། འདི་ནི་གློག་
བརྙན་ནང་གི་དགའ་བ་ཙམ་མ་ཡིན་པར་མངོན་སུམ་གྱི་གཏམ་གླེང་ཞིག་
དང༌། ཚད་ལས་བརྒལ་བའི་ནག་ཉེས་ཤིག་ཡིན་ན་ད་ཇི་ལྟར་བྱས་ན་
བཟང་། །
“ཅི་ནས་ཀྱང་ཁྱོད་ཀྱིས་ངའི་རང་སྲོག་དེ་བསྐྱབས་པ་ཡིན་པས་ཁྱོད་ལ་
ཉེས་པ་ཅི་ཡང་མེད། འདིའི་དོན་དུ་བྱུང་བའི་ལན་ཆགས་ཀྱི་འབྲས་བུའི་རྩ་
བའང་གུས་མོ་བདག་གི་ལས་ཀྱི་རླུང་བུར་ངོས་བཟུང་དང་ཆོག བདག་གི་
དྲིན་ཆེན་དམ་པ།” །
“ཡིན་ན་ཡང་ཁྱོད་རབ་བྱུང་བསྒྲུབས་པའི་བཙུན་མ་ཞིག་ཡིན་པའི་རྐྱེན་
གྱིས་ངས་རང་ཉིད་ཀྱི་རུས་པའི་ཁ་དོག་ནག་པོར་བསྒྱུར་ཏེ་རང་ཉིད་བོད་མི་
ཞིག་ཡིན་པ་སུ་ལ་གསང་།”
“གང་ལྟར་ངས་དཀོན་མཆོག་གི་མདུན་སར་ཡང་ང་ཁྱོད་ལ་དགའ་བ་
དོན་དངོས་ཡིན།”ཞེས་བརྗོད་རྒྱུ ་་་ ”
མཚམས་འདིར་སྤྲང་པོ་ཆང་འཐུང་ཕྱིར་དྲན་པ་སད་ཅིང་། ཁ་ནཱ་ཏཱ་རྒྱལ་
34



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ཁབ་ཀྱི་བུད་མེད་དེས་བླངས་པའི་སྒྲ་ཐག་གི་གླུ་སྐད་ལ་འགྲམ་པ་ཞིག་གླན་
རྗེས“སྙིང་ཉེ་བའི་བདེ་ཆེན་གཡང་འཛོམས། སྐྱེ་བ་གསུམ་གྱི་ངང་སྒུག་གི་
དོན་བྱ་དེ་དུས་ནམ་ཞིག་ལ་དངོས་སུ་མིག་མདུན་དུ་རག་ཐུབ་བམ།
- དཀོན་མཆོག་གིས་གཟིགས་ཤིག”ཅེས་ཁྲག་ཐིགས་ལྟ་བུའི་མིག་ཆུ་
རྡོག་པོ་འགའ་འགྲམ་ངོས་ནས་བཞུར་ཏེ་ས་རུ་ཟགས་པར་བྱས།
བཞི་བ།
ཡུན་རིང་གཉིད་དུ་ཡུར་བའི་ས་གཞི་དྲོད་ཀྱིས་སད་ཅིང་། ཚེ་སྲོག་གི་
མཛེས་སྡུག་མངོན་པའི་མེ་ཏོག་དག་གིས་འདབ་མ་བརྐྱངས་པའི་སྐབས་ཤིག་
ལ་བག་ཡོད་ཚུལ་ལྡན་གྱི་བཙུན་མ་ཞིག་འཇམ་པོའི་རྨི་ལམ་ལ་རོལ་བའི་སྤྲང་
པོ་ཞིག་གི་དུས་བཅད་ལྟར་ཁྲག་རྒྱུན་གྱི་ལྟེང་ཀ་ནས་བརྡོལ་བའི་གཙང་པོ་
ཞིག་གི་འགྲམ་དུ་ལྷགས་ཤིང་། རླབས་གཉེར་གྱིས་འཁྱེར་བའི་ཁྲག་མདོག་
གི་ལོ་མ་རེ་རེ་ལ་བརྩེ་སེམས་ཀྱིས་བཏེགས་པའི་གླུ་སྐད་ཅིག་བསྐུར་བ་དེ་
ཙམ་དུ་ཡོངས་སུ་ཕམ་པའི་མིག་ཟུང་གིས་ཆུའི་གཏིང་རིམ་དུ་ལྷུང་བའི་མི་
ཞིག་གི་ཞལ་རས་ལ་ལན་གཅིག་བལྟས་རྗེས་དལ་མོར་ཆུ་གཞུང་དུ་གོམ་པ་
སྤོས། གསེར་མདོག་གི་འོད་ཞུན་བླུགས་པའི་ཉི་མ་དེ་དལ་གྱིས་གཙང་པོའི་
འགོ་ཁུངས་སུ་འཐིམ་པའི་མོད་ལ་བཙུན་མ་དེའི་རྒྱབ་གཟུགས་ཀྱང་འོད་གོར་
35



HE
རེ་རྐང་གླིང་གི་སྒྲུང་ཐུང༌། བར་སྣང་གི་མགོ་འཁོར་ཕོ་བྲང་
ཆུན་པོ་ཞིག་གི་ངང་ཚུལ་གྱིས་ཆུ་གཉེར་གྱི་རླབས་རིས་སུ་ཐིམ་སོང་།
ལྔ་བ།
མི་ཡུལ་དུ་གྲགས་འགུལ་ཅི་ཡང་མེད་པའི་ཞོགས་པ་ཞིག་ལ། གཙང་པོ་
དེའི་འགྲམ་རྒྱུད་དུ་གྱུར་པའི་བྱེ་མའི་ཀློང་དུ་སྒྲ་ཐག་ཅིག་ལ་འགྲམ་པ་གླན་
པའི་མི་ཞིག་གི་ཀེང་རུས་ཆ་ཚང་ཞིག་ཨ་སྐྱོ་བ་ཞིག་གིས་དངོས་སུ་མཐོང་
ཞིང་། དུས་དེ་ནས་བཟུང་དམངས་ཁྲོད་དུ་ཡ་མཚར་བའི་ངག་རྒྱུན་ཁྱད་པར་
བ་ཞིག་བརྗོད་དུ་ཡོད་པའང་གཙང་པོ་འདིའི་འགྲམ་རྒྱུད་དུ་གྱུར་པའི་བྱེ་
མའི་ཀློང་ལ་མདོག་མི་གཅིག་པའི་མེ་ཏོག་སྣ་ཚོགས་བཞད་ཅིང་། རླུང་གིས་
འཁུར་བའི་གླུ་སྒྲ་སྐྱོ་པོ་ཞིག་དུས་རྒྱུན་དུ་མི་རྣམས་ཀྱི་རྣ་བའི་ལོངས་སྤྱོད་དུ་
འགྱུར་ཐུབ་ཅེས་པ་དེ་རེད། །
༢༠༠༢ལོའི་ཟླ་དྲུག་པར།
《ལྷོ་ཁའི་རྩོམ་རིག་སྒྱུ་རྩལ》 སྟེང་སྤེལ།
།
36



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
བླ་སྲོག་གི་འོད་སྣང་ཟིན་པའི་མི།
གྲོགས་མར་ཁུ་རྒྱལ་མཚན་ལ་ཕུལ་བ།
ཁོ་རང་དེའུ་འབུར་ཆུང་ཆུང་ཞིག་གི་སྟེང་དུ་ཙོག་པུར་བསྡད་ཡོད་ནའང་
སྨྲ་བསམ་བརྗོད་འདས་ཀྱི་སྡུག་བསྔལ་དྲག་པོ་ཞིག་གིས་ས་གཞི་ཆེན་པོ་དེ་
ཡང་མིའི་རིགས་ཀྱི་བྱམས་དང་བརྩེ་བས་བསྐྱངས་པའི་མེ་ཏོག་གི་འཇིག་རྟེན་
ཞིག་ཏུ་མཐོང་མ་ཐུབ་པར་གཡོ་འགུལ་དུ་བྲེལ་བའི་སེར་ཁ་ཤིག་ཤིག་གི་དུར་
ཁྲོད་ཅིག་ཏུ་མཐོང་ཡོང་ཞིང་། མདོག་ངན་པའི་འདྲེ་སྲིན་སྐོར་ཞིག་གིས་
ཕྱོགས་ཀུན་ཏུ་སྦར་འཛིན་བྱེད་ཅིང་། ཚེ་སྲོག་གི་མཐོང་སྣང་ལ་ཐེ་བའི་ཕྱེ་
ལེབ་ཀྱི་ཚོགས་རེ་རེའང་ས་འོག་གི་འཇིག་རྟེན་ཞིག་ལ་སྐྱེལ་བཞིན་པའི་སྣང་
བ་སྟེར། དེའུ་འབུར་དེའི་མདུན་ཕྱོགས་ནི་རླུང་དམར་གྱི་རྔམས་ཁས་དེད་
པའི་རྨ་ཆུ་སྔོན་མོ་ཡིན་ལ། མིའི་རིགས་ཀྱི་ཚེ་སྲོག་དང་སྦྲེལ་བའི་ཆུ་བོ་འདི་
ལོ་ངོ་ཅི་ཙམ་རིང་བརྩེ་སེམས་ཁུར་བའི་མེ་ཏོག་གི་རྒྱན་ཆ་སྒྲིག་བཞིན་མདུན་
དུ་བསྐྱོད་མྱོང་ནའང་ཆུ་བོ་དེའི་གཏིང་ལ་ལྷུང་བའི་རུས་སྒྲོམ་འགའ་ཞིག་
གིས་ད་ལྟའང་ད་དུང་གཏམ་རྒྱུད་ཁ་ཤས་ཀྱི་རྒྱུན་སྐྱོང་གིན་ཡོད་ལ། བདག་



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
གིས་གླེང་བར་བྱ་བའི་གཏམ་རྒྱུད་ཀྱི་མི་སྣ་གཙོ་བོའང་རུས་སྒྲོམ་དེ་དག་གི་
ཁྲོད་དུ་ཉ་སྲིན་གྱིས་ཟོས་ཚར་བའི་བེམ་པོ་ཞིག་གི་ཚེ་སྲོག་སྔ་མ་དེ་ཡིན། དེ་
ཡང་དམངས་སྒྲུང་གྲགས་ཅན《མི་རོ་རྩེ་སྒྲུང》གི་ནང་དུ་སྐྱེ་འཕེལ་གྱི་ནུས་པ་
ཉམས་པའི་རྒན་མོ་ཞིག་གི་པུས་མོའི་ལྦ་བ་ལས་སྦལ་བ་ཞིག་སྐྱེས་ཤིང་། རིམ་
བཞིན་བུ་ཕོ་ཞིག་ཏུ་གྱུར་པའི་སྐོར་བརྗོད་ཡོད་ནའང་དེ་ལས་ལྷག་པའི་ཕུགས་
བསམ་གྱི་རེ་འདུན་དེ་ལྟ་བུ་ཞིག་ཕྱི་རྒྱལ་བ་ཞིག་གིས《མཛེས་མ་དང་གཅན་
གཟན》ཞེས་པའི་བྱིས་སྒྲུང་ཞིག་གིས་ཁ་སྐོང་བྱས་ཚར་ཡོད་ལ། འདོད་སྲེད་
ཀྱི་འདུན་པ་དེ་ལྟ་བུ་ཞིག་འཇིག་རྟེན་འདིའི་མི་སུ་གང་ཞིག་ལའང་སྐྱེས་ཡོད་
ཚོད་འདུག
དང་པོ། སྒྱུ་འཕྲུལ་གྱི་རྨི་ལམ།
“རྒྱང་རིང་ན་ཅི་ཞིག་ཡོད”ཆུ་མིག་གིས་རང་ཉིད་ལ་འགྲེལ་བཤད་ཀྱི་
ཚུལ་དུ་སྐད་ཆ་འདི་ཡང་བསྐྱར་ཐེངས་གཅིག་བཟློས། པེ་ཅིང་ནས་གློག་
འཕྲིན་འབྱོར་གསལ་ལྟར་ན་ཁོའི་སེམས་ཀྱི་ཁོ་མོ་དེ་ད་ལྟ་རྣམ་ཤེས་ཀྱི་རྒྱུན་
ཐག་ཆད་པའི་བེམ་རོ་ཞིག་ཏུ་གྱུར་ཡོད་མོད། ཁོ་རང་སྔར་བཞིན་བུ་མོ་དེའི་
ཕྱོགས་སུ་སྙེག་གིན་འདུག
38



རེ་རྐང་གླིང་གི་སྒྲུང་ཐུང་། བར་སྒང་གི་མགོ་འཁོར་ཕོ་བྲང་
།
མཐའ་ཡས་པའི་གྲོང་ཁྱེར་ཆེན་པོ་འདི་ནི་སྒྱུ་མ་མཁན་གྱི་སོར་རྩེ་ནས་
བཏོན་པའི་རྫུ་འཕྲུལ་གྱི་རྒྱལ་ཁམས་ཤིག་དང་དབྱེར་མེད་དུ་འགུལ་སྐྱོད་བྱེད་
ཀྱིན་ཡོད་ནའང་ཆུ་མིག་གི་སྣང་ངོར་ཐམས་ཅད་འཇིག་བཞིན་པའི་སྣང་བ་
མངོན་ལ། རྒྱ་ལམ་གྱི་བཞི་མདོར་གནས་པའི་གློག་བཞུ་དམར་པོ་དག་གིས་
ཀྱང་དུས་ཀུན་ཏུ་ཁོ་ལ་སྡང་མིག་གིས་ལྟ་གིན་འདུག་སྙམ།
ཁོས་ཁུག་མ་ལས་ཐ་མག་ཅིག་བླངས་རྗེས་བློ་ཡིད་ཚིམ་པའི་ངང་ཐེངས་
འགར་རྔུབ་ནའང་སྐོམ་ཚད་ཀྱིས་མནར་བའི་རང་གི་སྲེད་པ་ལ་ཕན་པ་ཅི་
ཡང་མ་བྱུང་བས་ཡ་མཚར་དང་བཅས་མདུན་ཕྱོགས་སུ་བལྟས་པ་ན། ཉེན་
རྟོག་དཔོན་མོ་ཞིག་གིས་ཐ་མག་གི་མེ་སྔ་ས་ནས་བསད་ཚར་ཏེ་ཞེ་སྡང་གི་
མིག་ཟུང་ཁོ་བོར་བགྲད་འདུག
“གནས་འདིའི་འབྱོར་བ་མཐའ་དག་ཆུ་རྒྱུན་གྱི་རྩོད་པར་ཐུག་པའི་རྒྱ་
ལམ་ཆེན་པོ་འདིའི་དབང་འབྱོར་ལ་རག་ལས་ཡོད་ཕྱིར། ཁྱོད་ཀྱིས་ལམ་ཆེན་
འདིའི་སྟེང་དུ་མི་རུང་བའི་སྡུག་ཉེས་བསྐྲུན་པ་ནི་གུས་མོའི་སྙིང་ལ་མདུང་
གིས་བསྣུན་པ་དང་གཉིས་སུ་མེད།”
ཁོས་“རླབས་ཆེ་བའི་མི། གལ་སྲིད་འཕྲུལ་སྣང་གིས་ཕྱེ་བའི་རྨི་ལམ་གྱི་
སྤྲོ་གར་མཐའ་དག་མངོན་སུམ་དུ་མཐོང་ཐུབ་ན་ངའི་སྙིང་གི་ལྗིད་ཚད་དང་
དོ་མཉམ་པའི་བུ་མོ་ཞིག་གི་ལོ་རྒྱུས་ཧྲིལ་བོའང་ལམ་ཆེན་འདིའི་སྒལ་སྟེང་
39



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
དུ་གནས་ཡོད་པས་ན་ཁྱོད་ཀྱིས་ཡེ་ཤེས་ཀྱི་སྤྱན་ཟུང་དེ་ཉིད་ནམ་མཁར་
བསྐོར་ཏེ་དུས་ཚོད་སྐར་མ་ཕྱེད་ཀའི་རིང་ལ་བསམ་བློ་བཏང་ཡོད་དུས་ད་
གཟོད་གནས་འདི་ན་བདག་སེམས་ཀྱི་བུ་མོ་དེའི་དགའ་སྐྱོ་ཆགས་སྡང་གི་
རྔུལ་ཆུ་དང་མིག་ཆུས་དཔར་བའི་རྐང་རྗེས་དག་ཡོད་པ་ཞོར་ལ་རྟོགས་ཡོང་
ངེས”ཞེས་བརྗོད། །
ཉེན་རྟོག་དཔོན་མོས་ཁྲག་གིས་བརྒྱན་པའི་མཆུ་སྒྲོས་དེ་ཁ་པར་ཞིག་གི་
སྒྲ་སྒོར་སྦྱོར་བཞིན་དྭངས་གཙང་གི་ཁྱིམ་གཞི་ཆེན་པོ་འདིའི་མངའ་ཁོངས་སུ་
སྡིག་རྭ་དང་དབྱེར་མེད་ཀྱི་སེམས་ཅན་འཇིགས་སུ་རུང་བ་ཞིག་ཐོན་འདུག་
པས་མྱུར་དུ་འགེབས་སྲུང་གྱིས་ཤིག”ཅེས་བཀོད་པ་བཏང་བར་དཔུང་རྟགས་
དམར་པོ་ཅན་གྱི་མི་མང་པོ་ཞིག་ཆུ་མིག་གི་སྟེང་དུ་རུབ་ཡོང་ནས་ཁོ་རང་
བཙོན་པ་ཞིག་ལྟར་ལྕགས་མཁར་གྱིས་ཡོངས་སུ་བསྐོར་བའི་སྨན་ཁང་ཞིག་གི་
ནང་དུ་ཁྲིད་སོང་།
ཆུ་མིག་གིས་སྐད་ཤུགས་གང་ཡོད་བཏོན་ཏེ་བུ་མོ་དེའི་མིང་ནས་འབོད་
དགོས་སྙམ་ནའང་སྦྲིད་སྨན་གྱི་གཤེར་ཁུ་ཚང་མ་རྩ་ལམ་དུ་བརྒྱུགས་ཏེ་ཁོའི་
སྤྱི་གཙུག་ནས་རྐང་མཐིལ་བར་གྱི་ཆ་ཤས་ཡོངས་རྫོགས་སྦྲིད་པས་ངལ་བ་
འབྲས་མེད་དུ་གྱུར་ཏེ་འཕྲུལ་སྣང་གི་ལས་ལ་ཞུགས་འགོ་བརྩམས།
40



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་
ཁོའི་རྐང་པ་གཉིས་པོ་དམག་འཁྲུག་ཆེན་པོ་ཞིག་གི་ནང་དུ་བཅད་ཟིན་
པས་ད་ལྟ་ཁོ་རང་ལ་ལས་ཀ་ཅི་ཡང་བསྒྲུབ་རྒྱུའི་འགན་མེད་པར་ཉིན་ཧིལ་
པོར་མལ་ཁྲིའི་སྟེང་གན་རྐྱལ་དུ་ཉལ་ནས་སེམས་ཁུར་སྣ་ཚོགས་ཀྱི་འཆར་
གཞི་འགོད་ཀྱིན་འདུག ཁོའི་སེམས་སུ་ཆུང་ངུའི་དུས་ལ་མེ་ཏོག་གི་ཟིལ་པས་
བརླན་པའི་རྐང་པ་དེ་གཉིས་གཅེར་བུར་རྩྭ་ཐང་ན་འདུར་རྒྱུག་ལ་བྲེལ་བའི་
རྣམ་པ་དེ་འཆར་ཡོང་ཞིང་། མེ་ཏོག་གི་འདབ་མ་དག་གིས་སེར་པོར་བསྒྱུར་
བའི་རྐང་པ་གཡས་པ་དེ་ལས་དྲི་ཞིམ་གྱི་སྣང་བ་ངེས་མེད་དུ་ལྡང་བས་ཁོས་
རང་ཉིད་ཀྱི་རྐང་པ་ཡིན་པའང་བརྗེད་ནས་ཧད་དེ་སྡོད་སྐབས་གློ་བུར་དུ་
རླུང་འཚུབ་ཅིག་ལྟར་གར་ཡོང་མི་ཤེས་པའི་སྦྲང་བུ་སྐོར་ཞིག་གིས་ཁོའི་རྐང་
པ་ཧྲིལ་པོ་བདག་ཏུ་བཟུང་། དེའི་ནང་གི་སྦྲང་བུ་ནག་པོ་སྨྲ་ར་ཅན་ཞིག་གིས་
རྣོ་དབལ་གྱིས་ཁེངས་པའི་ལྕགས་ཁེམ་ཞིག་འོད་ལམ་ལམ་གྱིས་མཐོན་པོར་
སྒྲེང་བཞིན་མང་ཚོགས་རྣམ་པ་ཚོ། རུལ་སུངས་ཀྱི་བྱས་ཉེས་མཐའ་དག་མགོ་
རྟིང་སློག་སྟེ་སྤྱི་ཚོགས་གསར་པའི་འོད་སྣང་དེ་རི་ལུང་ཀུན་ཏུ་དགྲམ་རྒྱུ་ནི་
ང་ཚོའི་དམིགས་ཡུལ་ཡིན་ལ། ཡུལ་དངོས་སུ་བྱ་བ་བསྒྲུབས་ནས་མི་དམངས་
ལ་ཕན་པའི་མི་སྣ་ཞིག་བྱ་རྒྱུ་ནི་རླབས་ཆེ་བའི་མ་འོངས་རིང་ལུགས་ཀྱི་བྱ་
བཞག་རླབས་པོ་ཆེ་དང་འབྲེལ་བ་དམ་པོ་ཡོད་པས་ང་ཚོས་ནག་ཉེས་ཀྱི་དོང་
ལ་ལྷུང་ཚར་བའི་སྲོལ་རྒྱུན་གྱི་ས་རྒོད་འདིའི་རྩ་བ་བསློགས་ནས་སྔོ་ལྗང་གི་



རེ་རྐང་གླིང་གི་སྒྲུང་ཐུང་།[བར་གང་གི་མགོ་འཁོར་ཕོ་བྲང་
འཇིག་རྟེན་གསར་པ་ཞིག་དོན་དུ་གཉེར་ཡ”ཞེས་སྟོབས་ཤུགས་ཀྱིས་བཤད་
པར་བུད་མེད་སྐད་འཛེར་ཅིག་གིས་“ང་ཚོ་ནི་སྦྱང་བུའི—གསར་བརྗེ་བྱེད་
མི་ཡིན། གཅིག གཉིས་་་ ་་༌ ”ཞེས་གླུ་སྒོ་ཕྱེ་བར་དེར་ཡོད་ཀྱི་སྦྲང་བུ་ཕོ་མོ་
ཚང་མས་མགྲིན་གཅིག་ཏུ་“ང་ཚོ་ནི་སྦྲང་བུའི་གསར་བརྗེ་བྱེད་མི་ཡིན”ཞེས་
གླུ་ལེན་འགོ་བརྩམས།
སྦྲང་མ་དེ་དག་གིས་དར་དིར་གྱི་གླུ་དབྱངས་སྣ་ཚོགས་ལེན་བཞིན་ཉིན་
ཧྲིལ་པོ་གཅིག་མ་འགོར་བར་ཁོའི་རྐང་པ་ཡ་གཅིག་ལྷག་མེད་དུ་ཟོས་ཚར་
བས་ཁོ་ཁོང་ཁྲོ་དང་བཅས་རྐང་པ་ཅིག་ཤོས་ལ་བརྟེན་ཏེ་ཡར་ལངོས་པར་
རྩོམ་དུས་རྐང་པ་གཞན་དེ་ཡང་མཛེས་དཔྱོད་ཀྱི་འདུ་ཤེས་དྲགས་པའི་གྲོག་
མ་དམར་པོ་སྐོར་ཅིག་གིས་ཟོས་ཚར་ཏེ་བརླ་རྐང་གི་རུས་ཀོག་ཁོ་ན་བསྒྱུར་
འདུག་ཅིང་། ངེས་མེད་དུ་ཐོར་བའི་རུས་པའི་སེར་ཁ་དག་ལས་སུས་ཀྱང་
ཐོས་མ་མྱོང་བའི་སྒྲ་སྐད་སྣ་ཚོགས་གྲག་བཞིན་འདུག
ཁོ་རང་མལ་ཁྲི་ལས་ས་ངོས་སུ་ལྡང་སྟེ་བུ་མོ་ཞིག་གི་མིང་ནས་འབོད་
ཀྱིན་“སྦྲང་བུ་དང་གྲོག་མའི་ཚོགས་ཀྱིས་ངའི་རྐང་པ་ཟོས་ཚར་སོང”ཞེས་དུ་
འབོད་བྱས་པར་དེར་ཡོད་པའི་སྨན་པ་ཞིག་གིས་སྐུ་ཞབས། ཁྱོད་རང་རླངས་
འཁོར་དང་རྡུང་ཁ་ཐུག་ནས་སྨན་ཁང་འདིར་ལོ་ངོ་བཅུ་ཙམ་རིང་གཉིད་
42



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་བོ་བྲང་།
ཉལ་ཏེ་སླར་ཡང་སད་རྒྱུ་བྱུང་བ་ནི་ཁྱོད་ལ་མཚོན་ན་འདས་ལོག་གི་དགའ་
ཚོར་དེ་ཡོད་ངེས་ལ། ང་ཚོར་མཚོན་ནའང་ཚེ་གང་རིང་གི་བྱ་བ་དེ་དོན་མེད་
དུ་གླ་དངུལ་ཁོ་ན་བླངས་པའི་ཉེས་ཅན་དག་མིན་པ་ར་འཕྲོད་བྱུང་ཡོད། དེ་
རིང་ནས་བརྩིས་ཏེ་ཟླ་ངོ་གཅིག་གི་རིང་ལ་ཁྱོད་སྔར་བཞིན་འགུལ་བསྐྱོད་མི་
ཐུབ་ནའང་ངས་ཁྱོད་ལ་གསང་བའི་སྒོ་ནས་སྨན་ཁབ་ཅིག་བརྒྱབ་ཡོད་པས་
དེ་རིང་ནས་འགུལ་བསྐྱོད་བྱེད་ཐུབ་མིན་ཁྱེད་རང་གི་རྩལ་ལ་ཐུག”ཅེས་བརྩེ་
འཛུམ་གྱིས་སྔར་སོང་གི་ལོ་རྒྱུས་མང་པོ་ཞིག་ཁོའི་རྣ་བར་བླུགས།
ཁོས་མདངས་ཤོར་བའི་རང་ཉིད་ཀྱི་ཤ་སྐྱི་དང་གཉེར་མས་ཁེངས་པའི་
ལག་པ་དག་ལ་གསལ་པོར་ཐེངས་གཅིག་བལྟས་རྗེས་གཞི་ནས་རང་ཉིད་
རྒས་ཟིན་པར་ཡིད་ཆེས་ཏེ་སྨན་པ་དེ་ལ“སྐྱེས་མཆོག་ལགས། ཁྱོད་ཀྱིས་ངའི་
འདོད་མོས་དང་མཐུན་པའི་ལས་ཤིག་བསྒྲུབ་ཐུབ་བམ།”
“ཁྱོད་ནི་ངའི་ནོར་མཛོད་ཀྱི་སྒམ་ཁ་ཕྱེས་པའི་ལྷ་དེ་རང་ཡིན་ཕྱིར་ཁྱོད་
ཀྱིས་བཤད་པའི་དོན་བྱ་མཐའ་དག་ངས་སྒྲུབ་ཐག་ཆོད་ཡིན། ཡིན་ནའང་
ངས་ཁྲིམས་འགལ་གྱི་བྱ་བ་སྒྲུབ་མི་སྲིད།” །
“འོ་ན། ཁྱོད་ཀྱིས་རང་གི་བྱ་ལས་དང་འཚམས་པའི་ལས་བཟང་པོ་ཞིག་
བསྒྲུབ་ཐུབ་བམ། དེ་མིན་ན་བདག་གིས་རང་གི་ལོ་ངོ་བཅུའི་དུས་ཚོད་ཡོད་
ཚད་ཁྱོད་ཀྱི་ཚོད་ལྟའི་ཀློང་དུ་བརླག་པར་གཏུག་བཤེར་བྱ་རྒྱུ་ཡིན”
43



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
“དེ་ལྟར་བརྗོད་ག་ལ་རུང་། ངས་ཁྱོད་ཀྱི་བྱ་བ་དེར་བློ་འདོན་གྱི་ནུས་པ་
གདོན་རྒྱུ་ཁས་ལེན་བྱས་པ་ཡིན།”
“ཁྱོད་ཀྱིས་ང་སླར་ཡང་ལོ་ངོ་སྟོང་ཕྲག་གཅིག་རིང་གཉིད་ཐུབ་རྒྱུའི་སྨན་
ཁབ་ཅིག་རྒྱག་རོགས་”
“ས་འཛིན་གྱི་སྒལ་པར་ཉལ་བའི་རྨ་ཆུ་སྔོན་མོ་ནི་མི་རྣམས་གཉིད་དུ་
ཡུར་བའི་ལོ་རྒྱུས་ཀྱི་བཞུར་སྟངས་རིགས་ཤིག་ཡིན་ན། ཁྱོད་ཀྱིས་ང་སྡུག་ལ་
སྦྱོར་དོན་ཅི་ཡིན”
གྲོགས་པོ་ཚོས་ཟེར་ན། ཆུ་མིག་ཁོ་འཆི་ལམ་དུ་ཞུགས་པའི་སྣང་ཚུལ་དེར་
སུས་ཀྱང་འགྲེལ་བརྗོད་དཀའ་ན་ཡང་ཁོ་འཆི་ཁར་བུད་མེད་ཅིག་གི་མིང་
ནས་འབོད་པར་བརྟགས་ཚེ་ཁོའི་འཆི་རྐྱེན་དེ་བརྩེ་དུང་ལ་རག་ལས་འདུག་
ཟེར་མོད། ངས་དུས་དང་རྣམ་པ་ཀུན་ཏུ་སྟོང་ཁམས་ཆེན་མོ་འདིའི་བར་སྣང་
དུ་ཁྱབ་པའི་ཁ་དབུགས་དག་ལས་ཁོའི་ཕྱིར་གཏོང་བྱེད་པའི་དབུགས་ཀྱི་དྲི་མ་
ཚོར་ཡོང་བས་ཆུ་མིག་ཁོ་འཆི་མེད་པའི་སྐོར་ལ་འོལ་ཚོད་བྱེད་འདོད།
44



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་
གཉིས་པ། བརྩེ་དུང་གི་འཐབ་ར།
ཆུ་མིག་ཁོ་ཉིན་བཅུ་ལྷག་གི་རིང་ལ་གཉིད་མ་ཁུག་པས་ཁོའི་མིག་ཟུང་
གཉིས་པོའང་རླངས་འཁོར་གྱི་གློག་བཞུ་ནང་བཞིན་ཕྱིར་འབུར་ཏེ་མདུན་
རྒྱབ་གཡས་གཡོན་གང་རུང་གི་བྱ་དངོས་ཐམས་ཅད་གཅིག་ཀྱང་མ་ལྷག་
པར་ཁོའི་མདངས་ཤོར་བའི་མིག་འབྲས་གཉིས་ཀྱི་སྟེང་དུ་རིམ་གྱིས་བབས་
པའི་དུས་ད་ལྟ། ཁོ་ལ་མཚོན་ན་ཆེས་མཁོ་གལ་ཆེ་བ་ནི་གཉིད་སྐྱིད་པོ་ཞིག་
ཉལ་རྒྱུ་དེ་ཡིན་མོད། མདང་དགོང་བཀླགས་པའི་རྩོམ་ཡིག་དེས་ཁོའི་གཉིད་
ཀྱི་འདུན་པ་རྩ་བ་ནས་འཕྲོག་སོང་། རྩོམ་ཡིག་དེ་ནི་བོད་ཀྱི་ན་གཞོན་རྩོམ་
པ་པོ་ཞིག་གིས་བྲིས་པའི་སྒྲུང་ཐུང་ཞིག་ཡིན་ཞིང་། ཁ་བྱང་ལ《སྙན་ངག་པ་
དུར་ཁྲོད་རྗེས་སུ་དྲན་པ》1 ཞེས་པ་དེ་རེད། སྤྱིར་ན་སྙན་ངག་པ་ཞིག་གི་མི་
ཚེའི་གོ་རིམ་དེ་རྩོམ་འབྲི་བ་ཞིག་གི་སྨྱུག་ཁར་ལྷུང་བ་ནི་ཤིན་ཏུ་དགའ་འོས་
པའི་དོན་ཞིག་ཏུ་སྣང་ན་ཡང་སྒྲུང་རྩོམ་གྱི་མཇུག་ཏུ་སྙན་ངག་པ་དེ་ལག་
དམར་ཞིག་ཏུ་འབྲི་འགོད་བྱས་ཡོད་ཅིང་། རང་སེམས་ཀྱི་འཆར་སྒོ་དང་དོ་
མི་མཉམ་པའི་མི་སྣ་ཞིག་ཀྱང་འཆི་བའི་ལམ་དུ་དེད་ཡོད་འདུག སྣང་ཚུལ་
འདིས་ཆུ་མིག་གི་སེམས་ཀློང་ཀློང་པོར་བཏང་བས་ཁོས་སྙན་ངག་པ་ཞིག་གི་
1 《སྙན་ངག་པ་དུར་ཁྲོད་རྗེས་སུ་དྲན་པ》
རྩོམ་པ་པོ་པདྨ་ཚེ་བརྟན།
45



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ཉེས་པའི་ཚབ་མིང་དེ་ལ་མ་ཉེས་ཁ་གཡོག་ཐེབས་པའི་སྡུག་བསྔལ་དེ་མངོན་
ཕྱིར་བྱུང་ཚུལ་དེ་དང་དོ་མཉམ་པའི་འཇིག་རྟེན་གྱི་ཟློས་གར་ཞིག་གསར་
བཞེངས་བྱེད་འགོ་བརྩམས།
ཁ་པར་གྱི་སྒྲ་སིང་སིང་ངང་ལན་འགར་གྲགས་པས་ཁོས་འདོད་ལ་མི་
འདོད་ངང་ལག་པ་ཁ་པར་གྱི་ངོས་ལ་རེག་དུས་ཁོ་རང་ཧ་ལས་སོང་། ཇི་ལྟར་
ཡར་བླངས་ནའང་འཛིན་ཐབས་བྲལ་བའི་ཚོར་བ་ཞིག་གིས་ཁོ་རང་ཧད་དེ་ཡ་
མཚར་གྱི་མིག་ཟུང་ཆེར་བསྒྲད་ནས་རང་ཉིད་ཀྱི་ལག་པར་ལྟ་ཞིབ་བྱེད་དུས་
ཕག་གི་ཟེ་དང་འདྲ་བའི་སྒྲོ་སྤུ་རྣོན་པོ་རེ་བ་སྤུའི་ཨི་ཁུང་རེ་རེ་ནས་ཕྱིར་སྐྱེས་
ཡོད་ཅིང་། ཡོད་འོས་པའི་ལག་པའི་སེན་མོ་དག་ཀྱང་རྣོ་དབལ་གྱི་སྡེར་མོ་ཤ་
སྟག་ཏུ་གྱུར་འདུག སྐབས་འདིར་ཁོས་མི་ཚོགས་ཀྱི་ངོ་གདོང་ལས་རྙེད་པར་
སྲིད་ལ། སླར་མི་ཚོགས་ཀྱི་ངོ་གདོང་ལས་བོར་ཡང་སྲིད་པའི་ཨོ་སི་ཁྲུ་རི་ཡའི་
རྩོམ་པ་པོ་ཁབ་ཁའི《གཟུགས་འགྱུར་རྟོགས་བརྗོད》ནང་གི་ཀི་ལེ་ཀོར་སཱམ་
ཧུ་དྲན་ཡོང་ཞིང་། རང་ཉིད་ཀྱང་མི་འདོད་བཞིན་དུ་མལ་ཁང་ནས་སྲོག་
ཆགས་གྲོག་སྦུར་ཞིག་ལྟར་ཚེ་གཅིག་རིང་ལ་གཉིད་དུ་ཡུར་དགོས་པ་གཏན་
འཁེལ་བྱས། ཡིན་ནའང་སྣང་ཚུལ་དེ་རྒྱུན་ལྡན་གྱི་འཚོ་བ་ཤ་སྟག་ཏུ་འགྲུབ་
1 ཧྲི་ལང་ཚོ་ཆི་ཁབ་ཁ། (Franz Kafka) ཨོ་སི་ཁྲུ་རི་ཡའི་སྒྲུང་གཏམ་རྩོམ་པ་པོ་གྲགས་ཅན་ཏེ། འཛམ་གླིང་གི་
རྩོམ་སྟེགས་སུ་སྒྲུང་གཏམ་གྱི་མེས་པོ”ཞེས་པའི་མཚན་སྙན་འབྱོར་ནས་ཡོད་པ།
46



རེ་རྐང་གླིང་གི་སྒྲུང་ཐུང་། བར་སྣང་གི་མནོ་འཁོར་ཕོ་བྲང་།
ཐུབ་པའི་སྟེས་དབང་གིས་ཁོའི་ལག་པ་གཡས་པ་དེ་མ་གཏོགས་ལུས་ཀྱི་ཆ་
ཤས་ཀུན་ལ་འགྱུར་ལྡོག་ཅི་ཡང་མ་བྱུང་། །
ཆུང་མས་བཤད་ན་དྲང་བདེན་གྱི་འཚོ་བ་ནི་ལག་ཟུང་གཉིས་ཀྱི་བར་ན་
གནས་ཡོད་ཅིང་། སྒྱུ་མ་མཁན་གྱི་འཁྲབ་ཚན་ལྟར་ལན་རེར་རྒྱུ་གང་ཡང་མ་
བསགས་པས་ཀྱང་དགོས་འདོད་ཀྱི་འབྲས་བུ་འབྱུང་བའི་རྒྱུ་མཚན་ཡོད”ཟེར་
མོད། གཅན་གཟན་ནམ་ཡང་ན་འདབ་ཆགས་རིགས་ཤིག་གི་རྐང་པར་གྱུར་
བའི་རང་ཉིད་ཀྱི་ལག་པ་ཡ་གཅིག་དེ་དྲན་ཐེངས་རེར་ཁོ་ལན་རེར་བརྒྱལ་
ཞིང་། བརྒྱལ་བ་ལས་སངས་དུས་གཅན་གཟན་གྱི་ངུ་སྐད་དམ་བྱ་རིགས་ཀྱི་ཅ་
ཅོ་བསྒྲགས་པའི་ཁོའི་སྒྲ་སྐད་རྒྱུན་དུ་སྐད་སྒོར་ཐོན་གྱིན་ཡོད།
སྟོན་མཇུག་གི་འགྱུར་བ་དེ་ནད་ཡམས་ཀྱིས་བཟུང་བ་ཇི་བཞིན་རི་བོ་
དང་སྤངས་ལྗོངས། སྡོང་བོ་དང་ཡལ་ག མེ་ཏོག་དང་ལོ་མ་བཅས་ཚང་མར་
མི་སྡུག་པའི་བཞིན་རས་ཀྱིས་བརྒྱན་པའི་སྣང་ཚུལ་དེས་འཇིག་རྟེན་གྱི་རི་ར་
བ་ཁང་ཁྱིམ་ཡོད་དོ་ཅོག་ཁྱུར་མིད་བྱས་པའི་དུས་ད་ལྟ་ཆུ་མིག་གི་ལག་པ་ཡ་
གཅིག་ཀྱང་རང་སྣང་གང་ཤར་གྱིས་ལྷོ་ཕྱོགས་སུ་ཆས་འདོད་པའི་མོས་པ་དེ་
རྒྱུན་པར་ཁོའི་རྨི་ལམ་དུ་རྨིས་ཡོང་།
3.
དུས་ཚོད་ཀྱི་འཁོར་རྒྱུན་དང་ཐ་དད་པའི་རང་གི་ཀླད་པ་དེ་མདའ་ཞིག་
47



རེ་རྐང་གླིང་གི་སྒྲུང་ཐུང་་ཐར་རང་གི་མགོ་འཁོར་ཕོ་བྲང་།
ཡིན་ན་འབེན་ལ་ཕོག་མ་དགོས་པར་རང་ཉིད་ཀྱི་ཐོད་གཞུང་དུ་ཟུག་ངེས་
པའི་དུས་སྐབས་དེ་འདྲ་ཞིག་གི་འོག་ཏུ་གྲོགས་པོ་ཚོས་ཟེར་ན་ཆུ་མིག་ཁོ་
སྙན་ངག་པར་གྱུར་ཡོད་ཅིང་། ལྔ་ལམ་དུ་གྱུར་པའི་བུད་མེད་ཅིག་དྲན་པའི་
བརྗོད་བྱ་ཁོ་ནས་ད་ལྟ་ཁོ་ཚོ་ཚང་མའང་ཁོའི་སྣོད་ལྡན་གྱི་ཀློག་པ་པོ་ཡིན་ཟེར།
“ད་ཐེངས་ང་དངོས་ནས་ཐག་རིང་ལ་ཆས་འོས་”
“གང་དུ་”
“སུན་སྣང་དང་སྐྱོ་གདུང་མེད་པའི་ལྷིང་འཇགས་ཀྱི་ཞིང་ཁམས་ཤིག་ལ”
“གནས་དེ་གང་ན་ཡོད་དམ”
“ཁྱོད་མ་ཤི་ན་ཁྱོད་ཀྱིས་ཤེས་མི་སྲིད”
ཆུ་མིག་གིས་གོང་གི་ཚིག་དུམ་འདི་དག་བྲིས་རྗེས་དངོས་ནས་སུན་སྣང་
དང་སྐྱོ་གདུང་མེད་པའི་ལྷིང་འཇགས་ཀྱི་ཞིང་ཁམས་ཤིག་ལ་ཐོན་སོང་།
སྐབས་འདིའི་ཁོའི་འགྲོ་རོགས་ནི་མི་ཡུལ་གྱི་དགོད་བྲོའི་ཟློས་གར་ལ་བརྩེ་
འཛུམ་གྱི་མིག་ཆུ་འདོན་པའི་སྤྲིན་པ་ལེབ་མོའི་ཁྲུང་ཁྲུང་ཞིག་དང་། རྒྱལ་
ཁའི་ངུ་འབོད་དྲག་པོས་མགྲིན་པ་གས་ཟིན་པའི་ཡི་དྭགས་ཀྱི་ཕོ་ཉ་གཉིས་
རེད།
གློ་བུར་བའི་བྱུང་ཚུལ་འདིས་ངས་ཀྱང་མ་ཐེག་དང་བླང་གིས་སྙན་ངག་
-
，
48



རེ་རྐང་གླིང་གི་སྒྲུང་ཐུང་། བར་ཁང་གི་མགོ་འཁོར་ལོ་བྲང་།
པ་ཁོང་གི་བྱས་རྗེས་ལ་ཞུ་ཚིག་གྱེར་བ་ཡིན། མིག་ཆུ་དང་ངུ་ངག་འདྲེས་པའི་
ཚིག་གིས་ལྡབ་ལྡིབ་ཀྱི་སྐད་ཆ་འགའ་ཁ་སྒོར་ཐོན་ན་ཡང་དེ་འདྲའི་གསོན་
ཉམས་དོད་པོ་ཞིག་བརྗོད་མ་ཐུབ་པས་ངས་བོད་ཀྱི་སྙན་ངག་པ་གཅན་མེ་
སྟག་གི་སྙན་ཚིག་ཅིག་གྱེར་འདོན་མི་བྱེད་ཀ་མེད་བྱུང་།
ཁོ་འདི་ལྟར་ལམ་ལ་ཆས་བྱུང་།
ཁོའི་འོད་སྣང་དང་གྲིབ་བརྙན་ཁྲོད་ནས།
ངས་རང་ཉིད་ཀྱི་རྨི་ལམ་ལ་གས་ཆག་ཤོར་བའི།
སྟོང་སྒྲ་དེ་ཐོས་ཤིང་། ངས་རང་ཉིད་ཀྱི་འབོད་སྒྲ་མ་ཡིན་པའི།
སྨྲ་བརྗོད་གཞན་ཞིག་གི་དབྱངས་འགྲོས་ཚོར་བྱུང་།
སྐྱོ་གདུང་གི་སྐད་ཅིག་མ་དེར། མཚན་མོའི་རྡོ་ཕུང་ལས།
མེ་ཏོག་སྔོན་པོ་ག་ས་ག་རུ་བཞད་ཅིང་། །
སེམས་ཁོང་གི་ལབ་བརྡོལ་འབྱིན་པའི་དབྱངས་གྲངས་མེད།
མཚན་མོའི་འགྱུར་ཁུགས་དང་ལྷན་དུ་ཆས་བྱུང་།
བྱིས་པ་ཞིག་གི་ངུ་སྐད་ཀྱིས་ངའི་གྱེར་འདོན་གྱི་རྒྱུན་བཅད་ཅིང་། དེ་
1 གཅན་མེ་སྟག་གི་སྙན་ངག་《གླིང་བུ་ཁེར་འབུད》ཅེས་པ་ལས་དྲངས།
49



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
དང་འབྲེལ་ནས་བུད་མེད་ཅིག་ཀྱང་ངུས་བྱུང་། བུད་མེད་དེའི་ངུ་སྐད་ནི་ན་
ལ་གཟན་པ་ཞིག་ཡིན་པས་ཆུ་མིག་གིས་ཐོས་མྱོང་བའི་སྦྲང་མ་སྐད་འཛེར་
དེ་དང་ཧ་ཅང་འདྲ་བར་ངའི་ཉིན་ཞག་མང་པོའི་རིང་གི་གཉིད་ཀྱི་བདག་
དབང་ཡང་རྩ་བ་ནས་འཕྲོག་སོང་། གྲོགས་པོ་ཚོས་བཤད་ན་སྦྲང་མ་དེའི་
རྣམ་ཤེས་ནི་ཆུ་མིག་གི་ཆུང་མ་ཡིན་སྐད།
སྐད་ཆ་འདི་ཐོས་རྗེས་ང་ཧ་ཅང་ཐང་ཆད་པ་འདྲ་བས་རླུང་དམར་གྱིས་
དེད་པའི་རྨ་ཆུ་སྔོན་མོ་དང་ཐེངས་གཅིག་མི་མཇལ་ཐབས་མེད་བྱུང་།
E
གཙང་འགྲམ་གྱི་བྱེ་མའི་ཐང་ཆེན་ཐོག་བཞག་པའི་རྐང་རྗེས་དེ་ནི་ཤང་
ཀང་གི་གློག་བརྙན་ཆེན་མོ་《དྲག་རྩལ》ཞེས་པའི་ནང་གི་“སྟོན་པའི་ཕྱག་
རྒྱས་”དཔར་བའི་རྩལ་སྣ་དེ་དང་འདྲ་བར་སེམས་ཅན་གྱི་རྒྱུད་ལ་དངོས་ལྡོག་
གང་རུང་གི་དྲི་རྟགས་རེ་བཞག་ཡོད་ནའང་། རླབས་གཉེར་གྱི་ཟེགས་མ་ལས་
བཏོན་པའི་འཇམ་རླུང་ཡན་པོ་དེས་བདག་སེམས་ལ་བཞག་པ་ནི་འདས་པའི་
ལོ་རྒྱུས་རིང་བོ་ཞིག་དང་། ཡང་ན་སྒུལ་མི་ཚུགས་པའི་རི་བོ་ཆེན་པོ་ཞིག་གི་
1 《དྲག་རྩལ》《》):ཞང་ཀང་གི་འཁྲབ་ཁྲིད་པ་གྲགས་ཅན་ཀྲིག་ཞིན་ཁྲི་(ཀླུgge)ཡིས་ཕབ་པའི་གློག་
བརྙན་ཞིག གློག་བརྙན་འདི་དུས་རབས་ཉེར་གཅིག་པའི་དུས་མགོར་འཛམ་གླིང་གི་གློག་བརྙན་ཆེན་པོ་༡༠ཡི་གྲས་
སུ་བགྲངས་ཡོད།
50



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང༌།
འགྱུར་བ་དེ་ཡིན་པས་ན། བདག་གིས་ད་ལྟའང་ད་དུང་འགྲམ་པ་ལག་པས་
སྐྱོར་བཞིན་རང་སེམས་ཀྱི་མྱོང་བ་མཐའ་དག་ཆུ་བོ་འདིའི་གཞུང་ལ་བཀྲམ་
འདོད། །
གསུམ་པ། ལང་ཚོའི་གླུ་དབྱངས།
ཨར་ཁང་ལས་གཞས་མ་ཞིག་གི་སྐད་ངག་གསལ་པོར་ཐོས་ཡོང་ལ། སྐྱོ་
ཤས་ཀྱིས་ཆད་པའི་འགྱུར་ཁུགས་རེ་ལས་དྲག་ཆར་གྱི་ཟིལ་རྔམ་ཞིག་ཀྱང་ངང་
ངམ་ཤུགས་ཀྱིས་འཕྲོས་ཡོང་། མཚན་མོའི་མུན་ནག་གི་འོད་ཟེར་དེ་དངོས་
པོའི་ཕྱི་ཤུན་བརྟོལ་བའི་མཁས་མཛངས་ཀྱི་རུ་དཔུང་ཞིག་ཏུ་བཀོད་སྒྲིག་བྱས་
པ་ནས་འཇིག་རྟེན་གྱི་ཡོད་ཚད་ཁུ་སིམ་མེར་བཟོས་པས། ཁྱིའི་ཟུག་སྐད་རེ་
ལའང་རང་བྱུང་གི་དབྱངས་འགྲོས་ཤིག་གྲུབ་ཡོད་ཅིང་། ཐ་ན་ཡུལ་སྡེ་ཆེན་
པོ་འདིའི་ཐམས་ཅད་ཀྱི་ཐམས་ཅད་བདག་གིར་བཟུང་བའི་རྟགས་མཚན་
ཡང་མངོན་འདུག
གར་སྟེགས་སྟེང་དུ་བུ་མོ་ཞིག་གིས་ཆགས་ཉམས་ཀྱི་འདོད་མོས་མཚོན་
པའི་འཁྱུག་གར་ཞིག་འཁྲབ་ཀྱིན་ཡོད་ཅིང་། མཚན་མོ་དེའི་རྒྱན་དུ་གྲུབ་པའི་
སྲེད་ལྡན་གྱི་སྐྱེ་བོ་དག་གི་མིག་ཟུང་ཡོད་ཚད་ཁོ་མོའི་གར་སྟབས་ཀྱི་འགྱུར་
51



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་
བའི་བར་གསེང་དུ་ལྷུང་ཚར་འདུག ཆུ་མིག་གིས་ཆང་དཀར་མཐོན་པོར་
འགྱོག་གིན།
“གནས་འདིའི་ཟབ་ཚད་ཀྱི་རང་བཞིན་དེ། སེར་ཁ་གས་པའི་སྒྲོམ་བུ་
ཞིག་གི་ཚེ་སྲོག་དང་ཡང་འདྲ་བས། མ་འོངས་པར་དག་སེལ་གྱི་ཆུ་བོ་ཆེན་
པོ་ཞིག་གིས། ནང་བཅུད་ཀྱི་བཀོད་པ་མཐའ་དག་རེ་ཞིག་མཇུག་རྫོགས་པར་
བྱས་ན་མ་གཏོགས། ཕན་སེམས་ཀྱིས་ཁུར་བའི་སྐྱེ་དངོས་ཀྱི་ས་བོན་གང་ཞིག་
གིས་ཀྱང་ས་འདིའི་མི་སེམས་ཀྱི་སྡུག་བསྔལ་སེལ་ཐབས་མེད་ལ། མིག་ཆུ་དང་
སེམས་ཁུར་གྱིས་བཏེགས་པའི་མུན་ནག་གི་ནམ་མཁའ་འདི་ཡང་ང་ཚོ་དང་
གཏན་དུ་གྱེས་མི་སྲིད”ཅེས་སྐད་ཆེན་པོས་གྱེར་བས་ཨར་ཁང་གི་བདག་མོ་
དེས་ཁོང་ཁྲོ་ཆེན་པོའི་ངང་ཁོའི་གདོང་བསུས་ཏེ་ཐོན།
“གསར་བུ་ལགས། བརྩེ་དུང་གི་ཕམ་ཁ་ཚང་མ་མི་དགོས་པར་སྙམ་
ན། ལོ་རྒྱུས་ཀྱི་ཚིགས་མལ་དུ་ཉལ་བའི་དཔའ་བོའི་བརྩེ་དུང་ནི་བྱ་རོག་སོར་
བརྟག་གི་དཔེ་ཟླར་གྱུར་བས་ཁྱོད་ཀྱིས་སྣང་བརྙན་དེ་དག་གི་གཙུག་ཏུ་མཆེད་
པའི་གཞོན་ནུ་ཟླ་མེད་དེ་ཡང་འདོད་ལྡན་གྱི་སྐྱེ་བོ་ཐ་ཤལ་ཞིག་ཏུ་ཐག་བཅད་
པ་མ་ཡིན་ནམ། འདི་ནི་དགུན་འཁྱགས་ཀྱི་ས་གཞིའི་སྒལ་པར་མནར་གཅོད་
ཀྱི་ལྕགས་གཟེར་ཞིག་བརྡབས་པ་དང་འདྲ་བར་ང་ལྟ་བུའི་མི་མང་པོ་ཞིག་ལ་
ཕོག་ཐུག་གཏང་ངེས་པས་ཁྱོད་ཀྱི་ཤེས་རབ་ཀྱིས་འགྲན་དུ་མེད་པའི་སྟོབས་
52



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ཤུགས་དེ་ལྟ་བུ་ཞིག་གིས་ང་ཚོ་ལ་འོས་ལངས་བྱེད་དོན་ཅི་ཡིན”ཞེས་དྲིས།
ཆུ་མིག་ཁོ་གཉིད་ལས་སད་པ་བཞིན་སྔར་གྱི་ཞེ་ཚིམས་པའི་ཚོར་བ་དེ་
གར་སོང་ཆ་མེད་དུ་གྱུར་ཏེ་ཆང་དཀར་གང་ཞབས་དག་བརྒྱབ་ནས།
“ལས་ཉོན་གྱི་དབང་དུ་སོང་བའི་ལུས་པོ་ཁེར་རྐྱང་པ་འདིས་རྣམ་ཀུན་
བདག་གི་ཤེས་རབ་ཀྱི་མེ་ལྕེ་སྦར་བའི་རྣམ་ཤེས་དེ་ལ་གནོད་འཚེ་བྱེད་ཀྱིན་
ཡོད་པས་ཁྱོད་ཀྱིས་རང་གི་མོས་པ་གཞན་གྱིས་མ་བརྐུས་གོང་ང་བུ་མོ་ཞིག་
དང་ཉལ་བོ་བྱེད་ཆོག་པའི་བཀོད་སྒྲིག་ཅིག་གཏན་འཁེལ་བྱས་ན་ཅི་འདྲ་
རེད”ཅེས་ཞུས་པར། །
ཨར་ཁང་གི་བདག་མོ་དེ་ཁ་སྦུབ་ཏུ་འགྱེལ་ཞིང་། སྡུག་སྨེ་འདོན་
གྱིན“གར་སྟེགས་སྟེང་གི་བུ་མོ་དེས་བཟོད་སྒོམ་བྱས་པའི་སྡུག་བསྔལ་ནི་
ཁྱོད་ཀྱི་སྡུག་བསྔལ་ལས་ལྡབ་བརྒྱ་ཕྲག་འགས་མང་བ་ཡོད་ན་ཁྱོད་ཀྱིས་སྡུག་
བསྔལ་བའི་ཀུན་སློང་དེ་འདྲའི་བཙོག་པ་ཞིག་ནམ་ཞིག་ནས་སྐྱེད་སྲིང་བྱས་པ་
ཡིན”ཞེས་དྲན་མེད་དུ་བརྒྱལ་བ་དང་འབྲེལ་འདར་སིག་སིག་ངང་རིམ་བཞིན་
ཆུ་མིག་གི་སྤྱན་གྱི་མཚོ་མོར་སྐུང་བའི་ཉ་ཆེན་ཞིག་ཏུ་གྱུར་སོང་།
རེད་ཡ། བརྩེ་དུང་ངམ་སྙན་ངག་གང་རུང་གི་དབང་དུ་བྱས་པའི་མི་
53



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
སེམས་ཀྱི་འགྱུར་བ་ཡོད་ཚད་གཅིག་བསྡུས་ཀྱིས་སྙིང་པོ་མེད་པར་རྟོགས་
མཁན་སུ་ཡིན་ནམ། སྐབས་གང་ཞིག་ནས་འགོ་བརྩམས་པ་མ་ཤེས་ལ། དུས་
ནམ་ཞིག་ལ་མཇུག་བསྡུ་བའང་ཤེས་མི་སྲིད་པའི་སྨྱོ་ཧམ་གྱི་འཇིག་རྟེན་འདི་
ཉིད་ཁུངས་ལུང་མེད་པ་ཞིག་ཏུ་སུས་མཁྱེན་ཐུབ་བམ། ཤིག་སི་སྦི་ཡ་ ཡིན་
ནམ། ཡང་ན་ཧྥུ་ཁོ་ན་“ཡིན། དེ་མིན་《མའེ་ཁོ་པའེ》ཡིན་ནམ། འོ་ན《ཀུ་
ཅོ་དང་ཟིང་སློང》ཡིན། གང་ལྟར་ཁོ་ཚོས་བཤད་པ་རང་རེད་དེ། “མི་ཚེ་ནི་
གླེན་པས་གཉིད་ལབ་རྒྱག་པ་དང་འདྲ་བས་ཀུ་ཅོ་དང་ཟིང་སློང་གིས་ཁེངས་
པ་ཙམ་ལས་དོན་སྙིང་ཅི་ཡང་མི་འདུག”
གྲོགས་པོའི་ཁ་ངོར་བལྟས་ཏེ་སྒོ་ཕྱིར་འགྲོ་བར་བརྩམས་དུས། ཆུང་མའི་
མེ་ལྕེ་ལྟ་བུའི་མིག་ཟུང་དེས་ངའི་ཡོད་ཚད་ཀྱི་ཡོད་ཚད་སྲེག་པར་འགྱུར་བའི་
དུས་ད་ལྟ་བདག་ལ་མཚོན་ན་འཇིག་རྟེན་དུ་གསོན་དགོས་པའི་ཆ་རྐྱེན་ནི་
གང་ཞིག་ཡིན་ནམ། དབྱིན་ཇིའི་ལྷ་ལྕམ་མ་ཝི་ཅི་ཉི་ཡ་ཝུའུ་ཨེར་ཧྥུ་རང་
ཁྱིམ་དང་བར་ཐག་མི་རིང་བའི་ཝུའུ་སི་གཙང་པོར་ལྕེབས་ནས་ཤི་བ་དེས་ལོ་
རྒྱུས་ཀྱི་དོན་སྙིང་ཅི་ཞིག་མཚོན་ནམ། གཙང་པོ་ཞིག་གི་འགོ་ཁུངས་སྙེག་པའི་
1 ཤིག་སི་སྦི་ཡ། (Wiliam Shakespeare)དབྱིན་ཇིའི་རིག་རྩལ་བསྐྱར་དར་སྐབས་ཀྱི་རླབས་ཆེའི་རྩོམ་པ་པོ། སྐྱོ་
གར་གྲགས་ཅན་《མའེ་ཁོ་པའེ》ཡི་རྩོམ་པ་པོ།
2 ཀླུ་ཁོ་ན། (Wiliam Faulkner) ཨ་རིའི་གྲུབ་མཐའ་ཆེན་པོ་གཉིས་ཀྱི་ཚབ་མཚོན་མི་སྣ། རྟོག་པ་རང་ཡན་
པའི་སྒྲུང་རྩོམ་གྲགས་ཅན་《ཀུ་ཅོ་དང་ཟིང་སློང》གི་རྩོམ་པ་པོ།
54



རེ་རྐང་གླིང་གི་སྒྲུང་བྱུང་བར་སྣང་གི་མགོ་འཁོར་ལོ་བྲང་།
མིའི་རིགས་ཀྱི་ཐབས་ལམ་དེ་སྔ་མོ་ནས་དཀོན་མཆོག་གིས་བདག་གིར་བཞེས་
པའི་ད་ལྟ་རང་ལ་མཚོན་ན་ཆེས་རང་དབང་གི་ཐོབ་བྱ་ཉག་ཅིག་ཡོད་པ་ནི་
དུས་མཚམས་གང་རུང་ཞིག་ལ་རང་སྲོག་གཅད་རྒྱུ་དེ་རེད། ལོ་རྒྱུས་ཀྱི་འགྱུར་
བ་མཚོན་པའི་སྐད་ཅིག་མའི་རྨ་ཆུ་སྔོན་མོ་འདིའི་ཕ་མཐའ་ན་ཅི་ཞིག་ཡོད་
དམ། རྟག་བརྟན་གྱི་གླུ་གཞས་ཐར་ཐོར་ཞིག་གིས་ཁྱོད་ཀྱི་མིག་ཟུང་ལས་སླར་
ཡང་ཁྱོད་གཞན་ཞིག་རྙེད་སྲིད་པའི་དུས་སུ། ཁྱོད་ཀྱི་སྐད་ཆ་ཡོད་ཚད་སྙན་
ངག་ཏུ་འགྱུར་སྲིད་དམ། །
ཁྲག་དམར་གྱི་གཙང་པོ་འཕྱུར་བའི་མཛེས་སྡུག་གི་དབྱར་ཁ་ཞིག་ད་སོ་
མ་མཇུག་རྫོགས་ཏེ་སླར་ཡང་ཞེ་སྡུག་སྡུག་གི་གཉེར་མས་ལང་ཚོ་བཅོམ་པའི་
དགུན་ཁ་ཞིག་མ་ཐོན་གོང་། ཁྱོད་རང་གཞུང་ཆུ་འདིའི་རྒྱུད་དུ་བཏབ་པའི་
རྣམ་ཤེས་ཀྱི་ས་བོན་ཞིག་ཏུ་གྱུར་བ་ནི་ཇི་འདྲའི་སྐྱིད་ཨང་། །
དེང་གི་ཕུན་སུམ་ཚོགས་པའི་འཚོ་བ་ལ་གོམ་གང་མདུན་སྤོས་ཀྱིས་རྒྱུག་
ཤར་གློད་པའི་སྤྱི་ཚོགས་འདིའི་ནང་དུ་ཁྱོད་ཀྱི་དམིགས་པ་གཏོད་ཡུལ་དེ་
རང་ཉིད་ཀྱི་བསམ་པའི་བཀོད་ཤུགས་ལ་རག་ལས་ན་འདིའི་ཆོས་ཉིད་དུ་གྲུབ་
པའི་དགོས་པ་ནི་ཅི་སྟེ། ངའི་རྟོག་ཡུལ་གྱི་ཟབ་ས་ཞིག་ན་སྣུམ་ཚོན་རི་མོ་ཞིག་
ལྟར་གསལ་པོར་འགྱིང་བའང་རྟོག་ཤེས་ཀྱི་སྣང་ཡུལ་དུ་བཀོད་པའི་མཛེས་
སྡུག་ཁོ་ན་ཞིག་མ་ཡིན་པར་དབང་པོ་གཉིས་སྦྱོར་གྱི་འདོད་སྲེད་དེ་ལས་ནང་
55



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
གནས་ཀྱི་ཀུན་སྤྱོད་དང་ཕུགས་བསམ་གླེང་བའི་སྔོན་འགྲོས་རོལ་དབྱངས་
ཤིག་ཏུའང་འཕྲོས་ཡོད་འདུག
ཤུ་– ཡོད་ཚད་དེ་ལྟར་འགོ་རྩོམ་པར་ངེས་ལ། ཡོད་ཚད་དེ་ལྟར་
མཇུག་རྫོགས་པར་ཡང་ངེས།
རླུང་དམར་གྱི་རྔམས་ཁས་དེད་པས་རྨ་ཆུ་སྔོན་མོ་དེ་རྨི་ལམ་གྱིས་བཟི་
བའི་སྐྱེས་པ་ཞིག་གི་བསམ་བཀོད་ལྟར་མདུན་ནས་མདུན་དུ་རྒྱུགས། །
༢༠༠༤ལོའི་ཟླ་བཅུ་གཉིས་པར།
《ལྷོ་ཁའི་རྩོམ་རིག་སྒྱུ་རྩལ》སྟེང་སྤེལ།
56



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
མེ་ལྕེ་ཁྲི་ལོར་བརྟན་པར་ཤོག
ཐེ་ཚོམ་དང་འཚེར་སྣང་ཡོད་ཚད་བསྔོགས་ནས་
རང་ཉིད་བཞེངས་ཟིན་
མེ་ལོང་ལྟ་བུའི་དུར་བྱང་གི་ངོས་སུ
ཁྱོད་ཀྱི་ཆེས་སྙན་པའི་གླུ་སྐད་དང་བཞིན་རས་ཕབ་ཡོད་ན
མེ་ལྕེ་ལྟ་བུའི་སྙན་ངག་དེ་ཁྲི་ལོར་ཤོག
---སྔོན་འགྲོའི་རོལ་དབྱངས།
མཚན་ལྗོངས་ཤིག་ལ་བུ་མོ་ཞིག་རྒྱུ་རྐྱེན་ཅི་ཡང་མི་འབྱུང་བའི་མཚེའུ་
ཞིག་ཏུ་མཆོངས་ཏེ་འཚིག་སོང་། དཔྱངས་ཟམ་གྱི་མཐའ་རུ་ལྷུང་བའི་ཉ་བ་
རྒན་པོ་ཚོས་བུ་མོ་ཉ་མ་མི་མི་ཡུལ་དུ་བསླེབ་འདོད་པའི་ཆགས་སྲེད་ཀྱི་དབང་
གིས་མིག་འབྲས་ཚོགས་ཀྱང་མདངས་འཚེར་བའི་མུ་ཏིག་གཉིས་སུ་འཕྲུལ་ཏེ་
ཉ་ཕྱི་ཡི་ཁོག་ཏུ་འཇུག་ཐབས་བྱས་འདུག འདི་དག་གི་ཡོད་ཚད་ལས་ཐ་ན་
བུ་མོ་དེའི་གླུ་སྐད་ཉམས་སུ་མྱོང་ཐུབ་པའི་རྩྭ་རྐང་ཞིག་གི་གསང་བའང་ག་
ལ་ཤེས་ཐུབ། ཡིན་ན་ཡང་ཉ་བ་ཚོར་མཚོན་ན་སྐད་ཅིག་ཏུ་འགྱུར་བར་སྲིད་
པའི་ལོ་ཟླ་དག་ནི་ལྕགས་ཀྱི་ཨ་ལོང་ཆེན་པོ་དག་བསྣོལ་མར་སྦྲེལ་བའི་སྒྲོག་
57



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ཆེན་དེ་དང་འདྲ་བར་ཉིན་གཅིག་གི་འཚོ་བའི་བདེན་པའང་དངོས་མིན་ལྡོག་
མིན་གྱིས་འཁྱོལ་ཐབས་མི་འདུག
གཡོར་གྲུ་ཞིག་འཇམ་རླུང་གིས་དེད་དེ་ཆུ་བོའི་ཕ་རོལ་དུ་ཡལ་རྗེས་གླིང་
བུ་འབུད་མཁན་གྱི་སྐྱེས་པ་ཞིག་གི་གྲིབ་རིས་སྤྲིན་པ་ལེབ་མོའི་ཁྲུང་ཁྲུང་
བཞིན་རིམ་གྱིས་མཚེའུ་རུ་བསྐྱོད་བྱུང་། །
གླིང་བུའི་སྒྲ་སྙན་དཔྱངས་ཟམ་གྱི་སྣེ་ནས་མཆེད་དེ་དབྱངས་ཀྱི་ཁུགས་པ་
རེ་རེ་དལ་གྱིས་མཚེའུ་རུ་འཕགས་ནས་ཆུ་གཉེར་དང་འདྲ་བའི་གླུ་ཚིག་ཅིག་
ཉ་བ་ཞིག་གི་དོལ་དུ་ཚུད་པས། ཉ་བ་ཚོས་གཞི་ནས་རྙེད་ཟིན་པའི་མུ་ཏིག་
དག་ནི་བུ་མོ་ཞིག་གི་མིག་ཆུ་ཡིན་པ་ཤེས་སོང་། གློ་བུར་དུ་ཉ་བ་དེ་དག་ལས་
གཞོན་ནུ་ཞིག་གཉིད་སད་པ་བཞིན་སྐད་ངན་བཏོན་ཏེ། “འཇིག་རྟེན་འདིར་
མེད་མི་རུང་བའི་མེ་ཏོག་ཅིག་ཆུས་འཁུར་སོང་། ” ཞེས་སྨྱོ་ལབ་བྱས།
སྐབས་འདིར་འཇིག་རྟེན་གྱི་ཕྱོགས་གང་རུང་བའི་ས་ན་སྒེའུ་ཁུང་སྲུང་
གིན་པའི་སྙན་ངག་པ་ཞིག་ཀྱང་ཆང་གིས་མྱོས་བཞིན་ཉ་བ་གཞོན་ནུ་དེའི་
སྐད་ངན་ཐོས་ཏེ་འདུག་མ་བཟོད་པར་ཡོད་ཚད་རླུང་གིས་འཁྱེར་སོང་། ལག་
པ་དང་བཅས་པའི་སྙན་ངག་ཅིག”ཅེས་མིག་ཆུ་བཏོན།
མཚམས་འདི་ལ་ངས་ཀྱང་རང་དབང་མེད་པར་“འོད་ཀྱི་གླུ་དབྱངས་
58



རེ་རྐང་གླིང་གི་སྒྲུང་ཐུང་བར་སྣང་གི་མགོ་འཁོར་ལོ་བྲག་
ཤིག་བརྩེ་དུང་གིས་འབར་སོང་། ”ཞེས་འབྲི་མཚམས་བཞག་པ་ན།
བུ་མོ་ཞིག་གིས་ངའི་རྒྱབ་ཕྱོགས་ནས་“ཝེ། ཤ་ཁྲག་གདོས་བཅས་ཀྱི་ཕུང་
བོ་ཞིག་ཆུས་འཚིག་ཐུབ་བམ”ཞེས་ང་ལ་སྡང་མིག་གིས་བལྟས་བྱུང་།
ཨོ། གང་ལྟར་མེ་ལྕེ་ཁྲི་ལོར་བརྟན་པར་ཤོག།
༢༠༠༣ལོར་བྲིས།
《རྨ་ལྷོའི་ཚགས་པར》སྟེང་སྤེལ།
59



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་
ཁྲག་གི་ཉིན་ཐོ་དམར་པོ།
ཐལ་མདོག་གིས་བརྒྱན་པའི་བར་སྣང་ཐམས་ཅད་སྐྱ་ཡུག་ཡུག་ཏུ་
མངོན་ལ། དུ་བའམ་རླངས་པ་ལྗིད་པོ་རེ་རླུང་བུས་དེད་དེ་སླ་ངའི་མཐིལ་
དུ་ལྷུང་འདྲའི་གནའ་བོའི་དགོན་རྙིང་འདིའི་མཁའ་དབྱིངས་ན་འཕུར་ཞིང་
ལྡང་། མེ་རིའི་ཨམ་ཕྲག་ཏུ་བཅུག་པའི་དངུལ་ཤོག་ཐར་མ་ཡུག་གཅིག་གིས་
མགོ་སྟེང་གི་ཚོར་བ་བསྒྲིབ་པར་བསམ་དུས། སྔར་ཡོད་དག་ལྡབ་འགྱུར་གྱིས་
ཇེ་ལྗིད་དུ་སོང་བས་ཁོ་རང་མགོ་ཡོམ་འཁོར་ཏེ་ཏིང་འཛིན་གྱི་དྲི་ངད་ལྡང་
བའི་ས་གཞི་འདི་ཐམས་ཅད་ཁོ་རང་གཅིག་པུའི་སྒྲེགས་སྐྱུགས་ཀྱི་དྲི་མས་ཁྱབ་
སོང་།
“ཝ་ཡེ། སྙིགས་མ་བ། དུར་དུ་མ་བཅུག་པའི་ཚུན་ལ་ཡོད་ཚད་ལད་ཟློས་
ཅན་གྱི་བེམ་པོ་རྐྱང་རྐྱང་ཡིན་པས་ཁྱེད་ཀྱི་སྡིག་སྒྲིབ་དེ་ཁྱོད་ཁོ་ནས་འཁུར་ག་
ལ་དགོས། ཡིན་ནའི་བར་ཐག་གི་རིན་ཐང་དེས་ཁྱོད་ཅི་ནས་བསྣོག་འགྲོ་གི་
རེད། སྡིག་སྒྲིབ་ང་ལ་འཁོར་མི་སྲིད། སྡིག་སྒྲིབ་ང་ལ་མེད”
མཚམས་འདིར་མེ་རིའི་ཚོར་བ་མི་བདེ་བའི་ནད་གཞི་དེ་སངས་དྲག་
60



རེ་རྐང་གླིང་གི་སྒྲུང་ཐུང་། བརསྣང་གི་མགོ་འཁོར་ལོ་བྲང་།
ཏུ་སོང་སྟེ་དགོད་བཞིན་དགོད་བཞིན་“རེད་རེད། ཁོའི་མིང་ལ་སྲོལ་རྒྱུན་པ་
ཟེར”ཞེས་ཁྲུན་ཐག་བཅད།
སྐབས་འདིར་གླུ་སྐད་ལ་འཁྲུལ་བའི་ངུ་སྐད་ཅིག་གིས་ཁོའི་དགོད་འཛུམ་
དེ་ཡལ་བར་གྱུར་ཅིང་། རྣ་བ་བླག་འགོ་བརྩམས་སུ་བཅུག
“ངུ་སྐད་ལ་གླུ་ཚིག་ཡོད་པའི་སྐད་གདངས་འདི་མིའི་རིགས་གང་ཞིག་
གི་ཤེས་རབ་ལ་གཏོགས་སམ”མེ་རི་ཅུང་མ་དགའ་བར་ཁ་ཕྱོགས་བསྒྱུར་ནས་
འགྲོ་བར་རྩོམ་དུས།
“ང་ནི་མི་ཚོགས་ཀྱི་མིག་ལ་རྩེད་མཚར་གྱིས་བརྒྱན་ནས་ཡོད་པ་ཞིག་
ཡིན” “རྒྱུས་འདྲིས་སུ་སོང་བའི་གླུ་ཚིག་ཅིག་གིས་མེ་རིའི་བསྐྱོད་མཚམས་
བཀག་
“ཝ་ཡེ། བུ་མོ་ཁྱོད་སུ་ཡིན། གཞན་གྱི་གླུ་ཚིག་བརྐུས་ནས་ཅི་བྱེད་
རྩིས་ཡོད། མ་གཞི་ནས་ཡུལ་ལྗོངས་འདི་ལ་སྒྲེགས་སྐྱུགས་བཏང་ཆོག་པའི་
དམིགས་ཡུལ་གྱི་ལམ་བུ་ཁྱོད་ཀྱིས་གསར་བཟོ་བྱས་ཡོད་པས་རེད། ཨོ། ང་
ནི་ལྟོ་སློང་མཁན་ཡིན། མིང་ལ་མེ་རི་ཟེར། རྩ་བ་དང་མཐུན་པའི་མིང་ཞིག་
སྔ་མོ་ནས་བཏགས་ཡོད་སྐད། འོན་ཀྱང་ལོ་འདི་དག་གི་རིང་ལ་ཆུ་ལོག་གི་
1
ཧོ་ལན་རྒྱལ་ཁབ་ཀྱི་རི་མོ་བ་གྲགས་ཅན་ཧྲན་ཀོ་(Vincent willem Van Gogh)ཡི་གསུང་ཚིག་ཅིག་ཡིན།
s



རེ་རྐང་གླིང་གི་སྒྲུང་ཐུང་། [བར་བ་གི་མགོ་འཁོར་ཕོ་བྲང་།
འཇིགས་པ་ཤིན་ཏུ་ཆེ་བས་ངའི་ཕ་མ་དང་ཤ་ཉེ་དགའ་ས་སོགས་ཡོད་ཚད་
ཆུ་ལོག་གིས་འཁྱེར་སོང་། ཤུལ་དུ་བསྐྱུར་བ་ནི་ཆུ་ལོག་ལས་གཡོལ་བའི་
ཐབས་ལམ་སྟེ། རང་བྱུང་ཁམས་ཀྱིས་བཏགས་པའི་མེ་རི་འདི་རེད། རྗེས་སུ་
མི་རྣམས་ཀྱིས་འདི་ལྟར་འབོད་ཀྱིན་ཡོད། འོན་ཀྱང་ཆེས་ཐོག་མར་འབོད་
མཁན་ནི་ཁྱོད་ཡིན་པའི་སྨོན་ལམ་འདེབས”ཁོ་རང་མི་ཇི་འདྲའི་དྲང་པོ་ཞིག་
གི་ཚུལ་གྱིས་དེ་སྐད་བརྗོད། །
བུ་མོ་དེ་བརྟན་བརླིང་བྲག་རི་ཞིག་དང་འདྲ་བར་གཡོ་འགུལ་ཅི་ཡང་
མེད་པར་སྡོད་དུས། སྐབས་དེའི་ཡུལ་ལྗོངས་སྡོད་མ་བཟོད་པར་ཁ་གྲགས་
བྱུང་།
“སྐུ་ཞབས་མེ་རི་ལགས། མོ་ནི་སྐད་གྲགས་ཆེ་བའི་སྙན་ངག་པ་མུ་ཟི་
རེད། ད་གཟོད་ཁྱོད་ཀྱིས་རྟོགས་ངེས་རེད། ཡང་བསྐྱར་གསལ་འབྱེད་བྱེད་
དགོས་པ་ཞིག་ལ། མོ་འོན་པ་ཡིན། དེ་ཡང་སྡིག་པའི་རྣམ་སྨིན་འཁོར་བའི་
འབྲས་བུ་རེད། ད་ནི་ངའི་སྨྲ་བ་འདིའི་ཡོད་ཚད་ལ་ཕོག་ཐུག་བཟོ་ངེས་
ཏེ། དཔེར་ན། ཁྱོད་ལྐུགས་པར་འགྱུར་བ་དེ་བཞིན་སྡིག་སྒྲིབ་གཞན་ཞིག་གི་
རྣམ་སྨིན་དེ་ཡང་ཕྱིར་འདོན་ངེས་ཡིན། ཡིན་ནས་ང་ལ་བྱ་ཐབས་གཞན་མི་
འདུག་སྟེ། འདི་ལྟར་མ་བྱས་ཀྱང་མཇུག་འབྲས་སྡུག་བསྔལ་རེད”ཅེས་སྨྲས།
གློ་བུར་དུ་མེ་རི་ཁོ་ལྐུགས་པར་གྱུར་སོང་།
62



རེ་ཡང་གླིང་གི་སྒྲུང་ཐུང་། བར་ཁང་གི་མགོ་འཁོར་ཕོ་བྲང་།
“ཞི་བདེ་ལ་སྐྱོ་བཞིན་ནད་ཡམས་ལ་གོམས་པའི་མི་འདི་དག་གི་མདུན་
དུ་ང་ཁོ་ན་རླངས་པ་འཐུལ་འཐུལ་དུ་བཙོ་མི་ཐུབ། མ་གཞི་ནས་ངས་ཤེས་
རབ་དེ་སྡུག་བསྔལ་སྦྱོང་སྟངས་ཤིག་ཡིན་པ་ཤེས་སོང་”བུ་མོ་དེས་རང་གི་
འཛིང་དྲགས་པའི་སྐྲ་ལོ་འབལ་ཅི་ཐུབ་ཀྱིས་ཁྲག་དམར་ཆིལ་ལེར་བཟོས།
མེ་རི་ཕར་སོང་སྟེ་མོའི་ལག་པར་འཐམ་པས་མོ་ཡ་མཚར་བཞིན་“ངས་
ཁྱེད་རང་སྒུག་ནས་ཡུན་རིང་སོང་ལ། ཕྱུགས་ཕྱུང་གི་སྡུག་བསྔལ་མངལ་དུ་
བརླམ་ཡོད། ད་ནི་སོ་སོའི་མགོ་བོ་དགྱེས་སྟངས་ཙམ་ལས་ཀྱང་ཁྱོད་ཀྱི་མིག་
ལམ་དུ་ང་ཁྲག་གི་མེ་ཏོག་ཅིག་ཡིན་པ་ངས་ཤེས་ཡོད། གལ་སྲིད་ཁྱོད་མ་
བསླེབས་པའི་དབང་དུ་བཏང་ན་ང་ཤ་རྒྱགས་པ་ཁོ་ནས་སྐྱེས་པར་འགྱུར་ངེས་
ཤིང་། དེ་དུས་ངས་ཡུལ་ལྗོངས་དང་བཅས་པས་རང་སྲོག་གཅོད་རྒྱུ་རེད”ཟེར།
ཁོ་གཉིས་དེ་ལྟར་ངོ་འཕྲད་དེ་དགོན་རྙིང་དེའི་འདུ་ཁང་ནང་སོང་
བས་སྨྲ་ར་དམར་པོ་ཅན་གྱི་གྲྭ་རྒན་ཞིག་གིས་ཁོ་གཉིས་ལ་སྣེ་ལེན་བྱས་
ཤིང་། དགོན་རྙིང་དེའི་ལོ་རྒྱུས་འགོ་ནས་མཇུག་བར་སྤྱི་སྡོམ་བྱས།
“དགོན་རྙིང་འདི་ལ་ལོ་ངོ་གོར་ཐིག་ཙམ་གྱི་ལོ་རྒྱུས་ཡོད། དེ་ཡང་མེ་
རི་ཞེས་པའི་གྲུབ་ཆེན་ཞིག་ས་འདི་བརྒྱུད་དུས་ད་གཟོད་གྲངས་ཀ་འཕེལ་
དགོས་རྙིང་ཞེས་པའི་ཐ་སྙད་འདི་བུད་མེད་དང་འབྲེལ་བ་ཤིན་ཏུ་ཟབ་
སྟེ། ལུས་ཕུང་ཕྲ་ལ་ལྡེམ་མྱུར་ཡོད་པའི་བུད་མེད་ཚོའང་་”



རེ་རྐང་གླིང་གི་སྒྲུང་ཐུང་། བརང་གི་མགོ་འཁོར་ཕོ་བྲང་།
གློ་བུར་དུ་གྲྭ་རྒན་དེ་ཕྱེ་ལེབ་ཁྲ་རིས་ཤིག་ཏུ་གྱུར་ཏེ་མེ་ཏོག་འཐོར་བཞིན་
པའི་མུ་ཟིའི་ལུས་ལ་འབྱར་སོང་། དགོན་རྙིང་དེའི་དགོན་བདག་ནི་དམུས་
ལོང་དུ་སོང་བའི་བླ་རྒན་ཞིག་ཡིན་ལ། རྣ་བ་ཁོ་ན་བདེན་དཔང་དུ་བཟུང་སྟེ་
འཇིག་རྟེན་གྱི་རླུང་གི་སྐྱོད་མཚམས་དཀྱོག་ཐུབ་པའི་སྦྱིན་བདག་ཅིག་ཡིན་
པས་ཁོང་གི་མིང་ལ་རི་བོ་ཟེར། མེ་རི་དང་མུ་ཟི་གཉིས་ནང་དུ་སླེབས་རྗེས་
རི་བོ་ཡང་དགའ་སྤྲོ་སྐྱེས་ཏེ་སྣང་བ་སྐྱིད་པའི་འཛུམ་མདངས་དེ་ཁོ་གཉིས་ལ་
སྟོན་ཅི་ཐུབ་བྱས།
མེ་རིས“གུས་པོར་ཟས་ཤིག་སྟེར་རོགས”ཞེས་པའི་ངག་ཚིག་དེ་ལན་བཅུ་
གྲངས་ཤིག་ལ་ཁ་སྒོ་ནས་འདོན་བསམས་ཀྱང་ཁོ་ལྐུགས་པ་ཡིན་པས་བྱ་ཐབས་
ཟད། སྐབས་དེར་མུ་ཟིས་ཁ་གྲགས་བྱུང་། །
“དགོན་པ་ལ་རྙིང་པའི་ནད་ཡོད་བཟོ་འདུག་པས་ཁྱོད་ཀྱི་མིག་ལ་གཤག་
བཅོས་བྱས་ན་བཟང་། དེ་མིན་ན་གསར་པ་ཟེར་བ་དེ་མཐོང་མི་སྲིད”ཅེས་ཤ་
ཚ་བའི་ཉམས་ཀྱིས་དེ་སྐད་བརྗོད།
སྐབས་དེར་རི་བོ་ཤིན་ཏུ་ཁྲོས་ཏེ“འདིར་ཡོང་མཁན་དད་ལྡན་གྱི་སྐྱེས་
བུ་དམ་པ་འབའ་ཞིག་ལས་མེད་ཕྱིར་སྨྱོན་མ་ཞིག་གང་ནས་འོང་བ་ཡིན། ད་
སོང་ཞིག”ཅེས་སྐད་ཆེན་བཏོན་ཡང་མུ་ཟི་ལ་ཚོར་བ་ཅི་ཡང་མེད་པར་སྔར་
བཞིན་རང་གནས་སུ་འགྲེང་སྟེ་འགྲོ་རྩིས་གཏན་ནས་མ་བྱས།
64



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
མེ་རི་ཐབས་ཟད་དེ་རི་བོའི་མདུན་དུ་བཅར་ནས་ལག་མགོར་འཐམ་ཡང་
མུ་ཟིའི་ཚེར་མ་ལྟ་བུའི་ངག་ཚིག་གིས་རི་བོ་ཀུན་ནས་ཕུག་རྐྱེན་མེ་རིར་ཕུད་
རྒྱག་ཅིག་བརྒྱབ་སྟེ་ཕར་དེད་ཅིང་། །
“སྐྱེ་བ་སྔོན་མའི་ལུང་བསྟན་དུ་མེ་རི་ཞེས་པའི་སྣོད་ལྡན་ཞིག་འདི་གར་
ཡོང་རྩིས་བྱས་ཡོད་པ་ཁོ་ནའི་ཆེད་དུ་མ་གཏོགས་ང་འཇིག་རྟེན་འཁོར་བར་
ལྷུང་དགོས་པའི་རྒྱུ་མཚན་མེད་”ཅེས་སྡུག་སྨྲེ་འདོན་གྱིན་རང་གི་སྡོད་ཤག་ཏུ་
སོང་། །
མེ་རིས་“ང་མེ་རི་ཡིན”ཞེས་པའི་བརྡ་ལ་མགོ་བོ་ལན་འགར་གུག་ཀྱང་མུ་
ཟི་གོ་བ་ལོག་སྟེ་ཕྱིར་ལམ་དུ་ཞུགས་པའི་བརྡ་རུ་གོ་བཞིན་ཁ་ཕྱིར་འཁོར་ཏེ་
སོང་བ་ན། མེ་རི་ཡང་ཁོང་ཁྲོ་གཏིང་ནས་ལངས་ཏེ་མུ་ཟིའི་ལྡོག་ཕྱོགས་ཀྱི་
ལམ་ཆུང་དེ་ལ་ཁ་ཕྱོགས་ནས་འདེགས་འཇོག་བསྒྱུར་འགོ་བརྩམས།
དུས་དེ་ནས་བཟུང་དམིགས་ཡུལ་དང་བགྱི་བ་མི་མཐུན་པའི་མི་གསུམ་
འདི་ལྟར་མི་མཐུན་པའི་ལམ་ཆུང་གསུམ་ལ་ཞུགས་ཏེ་བཞུད་སོང་།
ངོ་མ། མེ་རི་དང་། མུ་ཟི། རི་བོ། འདི་དག་གི་བར་ལ་འབྲེལ་བ་ཅི་ཞིག་
66



རེ་རྐང་གླིང་གི་སྒྲུང་ཐུང་བར་སྣང་གི་མགོ་འཁོར་ཕོ་བྲང་།
ཡོད་དམ། ཡང་སྙིང་ཅི་ཞིག་འབྲེལ་ལམ། ཅི་ཞིག་བྱུང་སོང་ངམ། །
༢༠༠༣ལོའི་དགུན་ཁར།
《ལྷོ་ཁའི་རྩོམ་རིག་སྒྱུ་རྩལ》སྟེང་སྤེལ།
66



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ཆང་གིས་བཟི་བའི་བརྩེ་འཕྲིན།
“གྲོགས་མོ་ལགས། ཁྱོད་ཀྱིས་རང་སྲོག་མ་གཅོད། ངའི་རྣམ་ཤེས་ཀྱི་
རྟོག་པར་དུས་གསུམ་བར་མེད་དུ་འཆར་བའི་གཟུགས་བརྙན་ཞིག་ནི་ནམ་
ཡང་འཇིག་པ་མེད་པའི་གངས་རི་ཆེན་པོ་ཞིག་དང་དེའི་འདབས་འབྲེལ་གྱི་
གཙང་བོར་རེ་བའི་ས་ཞིང་དང་། ངོ་གདོང་གཡང་གཟར་ལས་གྲུབ་པའི་ཕ་
མ་རེ་གཉིས། ད་དུང་བུ་མོ་ཆུང་ཆུང་ཞིག་གི་འབར་གྱིན་པའི་མིག་ཟུང་དག་
ཡིན། འདི་དག་གི་ཆེད་དུ་ངས་ཁྱོད་ལ་བརྩེ་འཕྲིན་བྲི་འདོད་ཅིང་འབྲེལ་
བའང་གཅོད་འདོད། ”
ངས་ཁོ་མོ་ཅག་ལ་འདི་ལྟར་བྲིས་ཤིང་ཁ་གྱེས་ཁའི་མཚན་མོ་དེ་དག་ཏུ་
འདི་ལྟར་ལབ་པ་ཡིན། ཡིན་ནའང་ཁོ་མོ་ཚོའི་ཁྲོད་དུ་ཚིག་འདི་ཉིད་བདེན་
པར་རློམ་མཁན་གཅིག་ཀྱང་མེད་ལ་ལྷག་པར་དུ་བརྗོད་བྱ་མི་གཅིག་པའི་དྲིས་
ལན་སྣ་ཚོགས་ཤིག་ངའི་མགོ་སྟེང་དུ་བྱོ་ཡོང་།
བུ་མོ་ཞིག་གིས་“བརྩེ་བའི་རྒྱལ་སྲས་ལགས། ཁྱོད་ཀྱི་ནམ་མཁའ་འབར་
སོང་། དེ་དང་མཐུད་ནས་སྙིང་ཉེ་བའི་སྐར་ཕྲན་མང་པོ་ཞིག་ཀྱང་བཞུས་
སོང་། འོན་ཀྱང་ཉེ་ལམ་བབས་པའི་ཆར་བ་དེ་སྐར་མ་བཞུ་བའི་སྡུག་བསྔལ་
67



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
གྱི་རྩོལ་བ་ཙམ་ལས་ཁྱོད་བསྐྱབ་འདོད་པའི་མིག་ཆུ་མ་རེད། ཁོར་ཡུག་འདིར་
གྲང་རླུང་ཅི་ཙམ་ལྡང་ཡང་ཆར་བའི་ངོ་བོ་ཁ་བར་འགྱུར་བའི་དན་རྟགས་
ཙམ་དུ་ང་ཚོ་ལ་གནོད་རུང་བའི་གཞས་ཚིག་ཅིག་མིན་པ་ངས་ཁག་ཐེག་བྱེད་
ཐུབ། ”ཟེར། །
ཡང་བུ་མོ་གཞན་ཞིག་གིས་ཀྱང་། “ཉེ་ལམ་བབས་པའི་ཁ་བ་དེའི་དབང་
གིས་ང་ཚོའི་གདོང་འདེགས་ཐུབ་པ་བྱུང་ཞིང་གངས་རི་དང་འབྲེལ་བའི་ཡུལ་
ལྗོངས་རྣམས་ཀྱིས་ཀྱང་རང་ཉིད་ཀྱི་ཚེ་སྲོག་ལ་ཁ་བ་དཀར་པོ་ཞིག་གི་རྒྱབ་
རྟེན་ཡོད་པ་ཤེས་ཡོད། དེ་ནས་བཟུང་ཆལ་ཆིལ་དུ་འབབ་པའི་རྦབ་ཆུ་དང་
ལང་ལོང་གཡོ་བའི་སྤྲིན་པ་རྣམས་ཀྱང་ཁ་བ་ཁོ་ན་ལས་རྙེད་པའི་མཛེས་སྡུག་
ཅིག་ཡིན་པ་རྟོགས་ཡོད”ཟེར། །
མཚམས་འདི་ལ་ངའི་མིག་ལམ་དུ་ཀུན་གྱི་སྣང་དོགས་མཚོན་པའི་ཡིག་
འབྲུ་རེ་ཤར་ཡོང་ཞིང་རང་དང་འབྲེལ་ཡོད་ཀྱི་འཇིག་རྟེན་ཚང་མའང་འདར་
བཞིན་པའི་སྣང་བ་ཞིག་རྒྱས་ལ། ཆང་རག་ཡིད་ཚིམ་པ་ཞིག་འཐུང་རྗེས་ཁ་
རོག་གེར་རྒྱང་རིང་གི་ཁོ་མོ་དྲན་པ་ཡིན།
དང་པོ།
ཁོ་མོ་ནི་བདག་གི་རྨི་ལམ་ལ་བརྟེན་ཏེ་བཞེངས་བསྐྲུན་བྱས་པའི་བུ་མོ་
68



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་
རེ
ཞིག་ཡིན་ཞིང་གུས་ཉམས་ཀྱིས་ཁོ་མོའི་མཛེས་སྡུག་ལ་ཡིད་འཇོག་བྱེད་པ་ནི་
ཁོ་མོ་མེད་པར་བརླག་པའི་གྲུབ་འབྲས་ཉག་གཅིག་ཏུ་བདོག་ཡོད་ན་ངས་དུས་
དང་རྣམ་པ་ཀུན་ཏུ་ཁོ་མོའི་གདོང་ལ་བལྟ་བར་མ་སྤོབས།
ཁོ་མོ་བདག་དང་འཕྲད་པ་སྟེས་དབང་ཞིག་དང་ཐ་ན་བདག་དང་བྲལ་
བ་ཡང་སྟེས་དབང་ཞིག་ཡིན་པས་ཁོ་མོ་ནི་ངའི་རྨི་ལམ་གྱི་ལྗོངས་ཆེན་ལ་ཁ་
དོག་སྐྲུན་མཁན་ནམ་ཡང་ན་སྡུག་བསྔལ་བཟོ་མཁན་ཡིན་ཞེས་བསྙད་ཆོག
ཆང་འཐུང་བའི་མཚན་མོ་རེ་རེར་ཁོ་མོ་བདག་གི་ཉེ་གམ་དུ་ལོག་ཅིང་སྐྱེ་
ལ་འཐམས་ཏེ་མཆུ་སྦྱོར་བྱེད་དུས་ཤིག་ལ་བདག་གི་སེམས་སུ་འདི་ནི་རྨི་ལམ་
མ་ཡིན་པའི་དངོས་ཡོད་ཅིག་རེད་བསམ་པའང་ཐེངས་གཅིག་མིན།
ཁོ་མོར་འཕྲད་པ་ནས་ངས་རང་ལ་གོམས་གཤིས་སུ་ཆགས་པའི་གླུ་
སྐད་དེ་ཉམས་སུ་མྱོང་ཐུབ་ཅིང་རང་དང་འབྲེལ་བའི་འཇིག་རྟེན་ཞིག་གི་
ནང་ངོས་སུ་རང་དང་མཐུན་པའི་འཇིག་རྟེན་ངོ་མ་ཞིག་ཡོད་པའང་རྟོགས་
སོང་། སྐབས་ལ་ལར་ཁོ་མོའི་སྒྲ་དབྱངས་ལས་སྙན་པའི་ངག་སྒོ་ཕྱེ་དུས་སུ་
ངས་ད་གཟོད་ཁོ་མོའི་མཛེས་པ་ཉམས་སུ་མྱོང་ཐུབ་ཀྱང་། དེ་ཡང་རང་གི་
སེམས་ངོར་འཕྲོད་པའི་འདོད་བློ་ཙམ་མ་གཏོགས་དབང་ལྔའི་འགུལ་སྐྱོད་ལ་
ཅི་ནས་བལྟ་ཐབས་མི་འདུག ཡིན་ན་ཡང་ཤེས་རབ་ཀྱིས་སྡུག་བསྔལ་གསོ་
བའི་དབུལ་བོ་སྐྲ་རིང་དག་ལ་མཚོན་ན་ཤེལ་ལེབ་ཏུ་བལྟ་བར་སྤོབས་པའི་བློ་
69



རེ་རྐང་གླིང་གི་སྒྲུང་ཐུང་། བར་ད་གི་མགོ་འཁོར་ཕོ་བྲང་།
སྟོབས་དེ་ཅི་ནས་མཐུན་རྐྱེན་དམན་ཞིང་རང་གི་གཟུགས་གཞི་ཆ་རྒྱུས་མེད་
པར་བརླགས་པའི་གནས་བབ་ནི་ཆེས་མཐོའི་སྒྲུབ་ཐབས་ཤིག་ཡིན་པས་ན་ད་
གཟོད་ཁོ་མོ་ལའང་འོས་འཚམས་ཀྱི་གོ་གནས་ཤིག་ཡོད་འདུག
རྨི་ལམ་བཙོ་སྦྱང་བྱེད་པའི་གོ་རིམ་དག་ཏུ་ངས་ཁོ་མོར་བསྒྱུར་བཅོས་
གང་ལེགས་ཤིག་བྱས་མྱོང་ཞིང་ཐ་ན་བརྩེ་འཕྲིན་ཡང་ཐེངས་འགར་བྲིས་མྱོང་།
“བདག་སེམས་ཀྱི་ལྷ་མོ། ཁྱོད་ཀྱིས་ངའི་འཇིག་རྟེན་ལ་གྲང་ལྷགས་ཀྱིས་
ཟད་བཞིན་པའི་ཉི་གཞོན་ཞིག་བརྐྱངས་དོན་ཅི་ཡིན། མེས་པོ་ཚོའི་འོད་སྟོང་
གི་ཞབས་རྗེས་རེ་ལ་གྲང་ངར་གྱི་བཙན་རྫོང་སྐོར་དུས་སུ་གྱང་ཆག་དང་འདྲ་
བའི་བདག་གི་ལུས་པོར་ཤེས་རབ་ཀྱིས་བསྣད་པའི་རྨ་ཁ་སྐྱེ་ངེས་ཤིང་དེ་ཡི་
རྒྱུད་ལས་ཁྲག་གི་མེ་ཏོག་ནག་པོ་ཞིག་ཀྱང་བཞད་ངེས། འོན་ཀྱང་ངའི་དོན་
དུ་སྡུག་བསྔལ་བྱེད་ཐུབ་མཁན་སུ་ཡིན་ནམ།” །
“སྙིང་གི་རྒྱལ་སྲས་དམ་པ། དྲོད་འཇམ་གྱི་གནས་མལ་ལས་ངེད་གཉིས་
འདོད་ཡོན་ལ་བཞུར་བ་ཆོས་ཉིད་དུ་ངེས་ཀྱང་ངས་རང་གི་སྐབས་བབས་ཀྱི་
སྐད་ཅིག་མ་དེ་ཙམ་ལས་ཡོད་ཚད་ཁྱོད་ལ་བྱིན་ཞིང་། འདི་ཕྱིའི་སྣང་ཚུལ་
བགྲང་ལས་འདས་པ་ཞིག་ཆོ་འཕྲུལ་གྱི་རྫས་སུ་རིག་བཞིན་ཕྲག་དོག་བྱེད་ཡས་
མིན། དེ་ན་ཁྱོད་ལ་དབང་བའི་ཡིད་འོང་གི་སེམས་པ་དེ་དང་ཉི་ནུབ་ཀྱི་དུས་
སུ་འཆར་བའི་དྲོད་སྣང་དེའི་དོན་དུ་སུ་ཞིག་གིས་ཡིད་སྨོན་བྱས་སོང་ངམ།”
70



རེ་རྐང་གླིང་གི་སྒྲུང་ཐུང་། བརནང་གི་མགོ་འཁོར་ཕོ་བྲང་།
གཉིས་པ།
དངུལ་མདོག་གི་ཟླ་བ་མཁའ་དབྱིངས་ནས་ཆས་ཏེ་འོད་ཀྱི་ཐིགས་པ་ས་
གཞིར་གཏོར་བའི་མཚན་མོ་ཞིག་ལ་ངས་ཨ་རག་གློར་འཐུང་གིས་ཅི་ཞིག་
འཚོལ་ལ་བྲེལ་བའི་མིག་ཟུང་ནམ་མཁར་འཁོར་དུས་སུ་གློ་བུར་དུ་ཕ་ལམ་གྱི་
རང་གཤིས་ངོམ་པའི་སྐར་ཚོམ་དེ་ལས་སྐར་མ་ཞིག་སྡུག་རྩུབ་ཚ་བའི་ངང་
རི་བོ་དེའི་རྒྱབ་ཕྱོགས་སུ་འཕུར་སོང་། སྐབས་འདིར་ཁོ་མོའང་དུས་རྒྱུན་
ལྟར་ངའི་འགྲམ་དུ་ཐོན་ཡོད་ཅིང་སྔོན་དང་མི་མཚུངས་པ་ནི་ཁོ་མོའི་བརྩེ་
འདང་གིས་མྱོས་པའི་སྐད་གདངས་ལ་སྐྱོ་ཉམས་འདྲེས་པའི་སྡུག་སྐད་ཐོན་
ཡོད་ཅིང་། འབྲལ་བར་མི་བཟོད་པའི་ལུས་པོ་བདག་ལ་འཁྱུད་བཞིན་“ང་
ཚོས་བརྩོན་ལེན་བྱེད་བཞིན་པའི་རང་དབང་དེ་ཡང་ཆེས་ལྷོད་བག་ཅན་ཞིག་
མ་ཡིན་པར་གདུག་རྩུབ་དང་ཆགས་སྡང་གིས་ཁེངས་པའི་སེམས་ཅན་ཞིག་
རེད། འདིས་ཀྱང་ངེད་གཉིས་ལ་མི་མངོན་པའི་བར་ཆད་བཟོས་སོང་། འདི་
ཅི་ཡིན་ནམ། ---ཅི་ཡིན་ནམ།” །
“ཡིད་ཀྱི་ལྷ་མོ། སྒེག་ཉམས་ཀྱིས་ཕྱུག་པའི་ལང་ཚོ་འདི་ཉིད་རྒས་ཤིང་
འཁོགས་པའི་བར་དུ་ངས་ཁྱེད་ཉིད་དྲན་སྲིད་མོད། འོན་ཀྱང་ངས་ཁྱོད་ཀྱི་
བརྩེ་འདང་ཁྲོད་ལྷམ་མེར་གནས་པའི་སྣང་བརྙན་དང་ལུས་ངག་ཡིད་གསུམ་
གྱི་སྐྱེ་མཆེད་དག་ལ་ཕྱིར་དྲན་ཇི་ལྟར་བྱ།”
71



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
“ང་ནི་ཁྱོད་ཀྱི་བརྩེ་བ་ལས་བཞེངས་གྲུབ་ཐུབ་པའི་སྒྱུ་འཕྲུལ་གྱི་ལྷ་མོ་
སྟེ། ཁྱོད་ཀྱི་ལུས་དང་ངོ་བོ་དབྱེར་མེད་དུ་གནས་པའི་རྒྱང་རིང་གི་དྲན་ཤིང་
མ་དེ་ཡིན།”
ཁོ་མོའི་ཞི་དུལ་གྱིས་འཛུམ་པའི་ཞལ་རས་དེ་བདག་གི་མིག་ཟུང་ལ་ལན་
གཅིག་བཞད་ཅིང་གངས་རིའི་འོད་དང་མཉམ་པའི་བདག་གི་མིག་ཟུང་དེ་
འཇུ་བཞིན་པའི་ཁ་བའི་མེ་ཏོག་ལྟར་མཆི་མ་རྡོག་པོ་གཉིས་སུ་གྱུར་ཏེ་སར་
ཟགས་པས། ཕ་ལམ་གྱི་རང་གཤིས་དང་ལྡན་པའི་སྐར་མའི་ཚོགས་ཀྱང་ལྷབ་
ལྷུབ་ངང་དལ་གྱིས་སར་བབས་བྱུང་།
“བདེ་མོ་བྱོས། སྙིང་གི་རྒྱལ་སྲས་དམ་པ།”
“བདེ་མོ་བྱོས། སྒྱུ་འཕྲུལ་གྱི་ལྷ་མོ །”
བྱུང་རིམ་སྐྱོ་བོ་འདིའི་མཇུག་འབྲས་ནི་ཁོ་མོ་རྒྱུ་རྐྱེན་ཅི་ཡང་མེད་པར་
ངའི་འཇིག་རྟེན་ལས་ཕྱི་རུ་འཁྱམས་སོང་བ་དེ་རེད།
གསུམ་པ།
མཚམས་འདིར་བདག་གིས་སླར་ཡང་ཨ་རག་བག་མེད་དུ་འཐུང་གིན་
གནམ་ས་འདྲེས་པའི་མཚམས་ཀྱི་རི་བོ་དེའི་ཕ་རོལ་ལ་རྒྱང་ལྟ་བྱེད་བཞིན་
ཆང་གིས་བཟི་བའི་བརྩེ་འཕྲིན་འདི་བྲིས་པ་ཡིན།
72



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
སྒྱུ་འཕྲུལ་གྱི་ལྷ་མོ། ཁྱེད་ཉིད་འཆི་བར་འགྱུར་བས་ཀྱང་འཆི་བར་མ་
འགྲོ། ཁ་སང་གི་སྣང་བ་ཡོད་ཚད་རྦ་རླབས་བཞིན་གངས་རིའི་རྩེ་མོ་ནས་
འཕྱོ་དུས་ཤིག་ལ། མི་ཡུལ་གྱི་གྲུ་ཁ་གང་ཞིག་ནོངས་པ་ཆེན་པོའི་བློ་འགྱོད་
ཀྱིས་གཏོས་ཡོད། གངས་ཁྲོད་ན་བཞད་པའི་མེ་ཏོག་དང་མཁའ་དབྱིངས་
ན་རྒྱུ་བའི་སྤྲིན་དཀར་ཡོད་ཚད་སེམས་ཀྱི་ཡང་རྩེར་སྙེག་དུས་ངས་ད་གཟོད་
ཁྱོད་ཉིད་དྲན་བཞིན་མི་ཆོས་དང་མཐུན་པའི་བུད་མེད་ཅིག་བག་མར་བསུ་
ངེས། དེ་དུས་རང་ཅག་གི་བར་དུ་འཇུ་བཞིན་པའི་མིག་ཆུ་ཅན་གྱི་གངས་རི་
ཞིག་སྐུང་ཡོད་ལ། བཞུར་གྱིན་པའི་བྱ་དངོས་ཅན་གྱི་གཙང་བོ་ཞིག་གིས་ཀྱང་
བཀག་ནས་ཡོད།
གཏམ་རྒྱུད་འདི་གཙང་ཁ་ན་འཁྱག་ལ་འབྱར་བའི་རླུང་རྟ་ཞིག་ཡིན་ན་
ངའི་ཤ་ཁྲག་གདོས་བཅོས་ཀྱི་ཕུང་བོ་འདིའི་དྲོད་ཚད་ཁོ་ནས་འཕུར་ཐུབ་པར་
བཟོས་ཆོག་ཀྱང་ཁམས་ཆེན་པོ་འདིའི་རང་བྱུང་གི་བཀོད་པའམ་ཡང་ན་ལྷ་
ཆེན་པོ་དེའི་རང་དབང་གི་བསྒྱུར་བཀོད་ལ་སུས་ཀྱང་གཡོལ་ཐབས་མེད་པས་
ངེད་གཉིས་ལ་ཐུན་མོང་དུ་བབས་པའི་མཚན་མོ་དེ་དག་ངས་བསྐལ་བ་འཇིག་
དུས་ཀྱི་མཐའ་ལ་བསྲིངས་པའི་དུས་ཡུན་ཞིག་ཏུ་ངོས་འཛིན་ཆེན་པོས་ཁྱེད་
ཉིད་དྲན་གྱིན་ཡོད། འཇམ་ཞིང་མཐོང་དཀའ་བའི་ཁྱོད་དང་ཁྱོད་ཀྱི་ཞལ་
རས་ལ་ལན་གཅིག་མཇལ་ཐུབ་ན་ངས་གནམ་ས་དཔང་དུ་བྱས་ནས་ད་དུང་



རེ་རྐང་གླིང་གི་སྒྲུང་ཐུང་། བརསྣང་གི་མགོ་འཁོར་ཕོ་བྲང་།
ཡང་འབྲི་འདོད་པའི་ཁ་ཆེམས་འདི་བྲི་ངེས།
གྲོགས་མོ་ལགས། ཁྱོད་ཀྱིས་རང་སྲོག་མ་གཅོད།
ངའི་རྣམ་ཤེས་ཀྱི་རྟོག་པར་དུས་གསུམ་བར་མེད་དུ་འཆར་བའི་གཟུགས་
བརྙན་ཞིག་ནི་ནམ་ཡང་འཇིག་པ་མེད་པའི་གངས་རི་ཆེན་པོ་ཞིག་དང་དེའི་
འདབས་འབྲེལ་གྱི་གཙང་བོར་རེ་བའི་ས་ཞིང་དང་། ངོ་གདོང་གཡང་གཟར་
ལས་གྲུབ་པའི་ཕ་མ་རེ་གཉིས། ད་དུང་བུ་མོ་ཆུང་ཆུང་ཞིག་གི་འབར་གྱིན་
པའི་མིག་ཟུང་དག་ཡིན། འདི་དག་གི་ཆེད་དུ་ངས་ཁྱོད་ལ་བརྩེ་འཕྲིན་བྲི་
འདོད་ཅིང་འབྲེལ་བའང་གཅད་འདོད། །
༢༠༠༡ལོའི་དཔྱིད་ཀར་བྲིས།
《མཚོ་སྔོན་བོད་ཡིག་གསར་འགྱུར》སྟེང་སྤེལ།
74



རེ་རྐང་གླིང་གི་སྒྲུང་ཐུང༌། བར་སྣང་གི་མགོ་འཁོར་ལོ་བྲང་
དཔེ་མཛོད་ཁང་མེ་ལ་གཤེགས་ཚུལ།
རང་བྱུང་གི་མཛེས་པ་མཐའ་དག་རྨི་ལམ་གྱི་དཀར་ཡོལ་དུ་བབས་པའི་
ཆང་གར་བོ་དེ་འཐུང་བ་ནས་བཟུང་། ཁྱོད་ཀྱིས་དཔེ་མཛོད་ཁང་གི་ཟུར་
ཁ་གང་ཞིག་ན་རྐང་རྗེས་ཁུར་བའི་མི་ཚོགས་ཤིག་ངལ་དུབ་དང་སྐྱོ་ངལ་
གྱིས་འདུར་བཞིན་དུས་ཚོད་ཀྱི་སྒལ་སྟེང་ན་འགྱེལ་བ་ལན་མང་མཐོང་ཡོང་
ཞིང་། དཔེ་སྒྲོམ་གྱི་ཕྱོགས་སོ་སོ་ནས་གྲག་ཡོང་བའི་སྒྲ་དབྱངས་སྣ་ཚོགས་དེ་
གཅན་གཟན་གཏུམ་དྲག་ཅན་དག་གི་ངར་སྐད་ཅིག་དང་མཚུངས་པར་ཁྱོད་
ཀྱི་བློ་སྙིང་གཞོམ་པའི་ལན་ཆགས་སུ་འཁོར་ཡོང་བས་ན། ཁྱོད་ཀྱིས་སླར་ཡང་
ཁྲག་ཐིགས་བསྒོས་པའི་ལག་པ་དེ་གཙང་མར་བཀྲུས་རྗེས་རང་གི་བློ་ངོར་
མཐུན་པའི་དཔེ་དེབ་ཅིག་ལ་ལྟ་འགོ་བརྩམས།
“ཨོ། གངས་ཀྱི་བུ་མོ། བཅོས་མའི་འཇའ་གུར་གྱི་འོག་རོལ་ན་ཉམ་ཐག་
གི་ལུས་པོ་ལྐོག་གཤོམ་གྱི་ཁྲུས་ལ་རོལ་དུས་སུ། འཕྲུལ་ཆས་ཀྱི་ལྗོན་ཤིང་ཁོ་
ནའི་གྲིབ་བསིལ་གྱིས་ཁྱོད་ལ་བག་ཆགས་ཟབ་པའི་འདོད་སྲེད་ཅིག་བྱིན་མྱོང་
ངམ། དུམ་བུ་གཉིས་སུ་ཐོར་བའི་ཁྱོད་ཀྱི་འཇིམ་བརྙན་དེར་ཐེངས་ཁ་ཤས་ལ་
བདག་གི་ལུས་འབྲེལ་བཙུགས་མྱོང་བ་ནས་ཚེར་མའི་སྟེང་དུ་མིག་ཆུ་འདོན་
76



རེ་རྐང་གླིང་གི་སྒྲུང་ཐུང ་
་བར་ནང་གི་མགོ་འཁོར་ཕོ་བྲང་།
མཁན་ཚོར་ཡུམ་ཆེན་མ་གཞན་ཞིག་གི་མངལ་དུ་འབྲོ་བའི་གོ་སྐབས་ཤིག་
གང་ན་ཡོད། ”
ཁྱོད་ཀྱིས་རང་གིས་རང་ལ་འདི་ལྟར་ལབ་པའི་དུས་སུ་ལུས་སྟེང་ལ་
མཛད་མཐའ་མེད་པའི་ན་ཟུག་ཆེན་པོ་ཞིག་བྱུང་བ་དང་མཉམ་དུ་ཁྱོད་ཀྱི་
ལུས་ནས་དེང་རབས་ཀྱི་གྱོན་ཆས་ཆ་ཚང་བསྒོས་པའི་རང་ཉིད་གཞན་ཞིག་རྫུ་
འཕྲུལ་སྟོན་པ་ཇི་བཞིན་ཕྱིར་ཐོན་བྱུང་། །
མི་དེའི་སྨྱོ་ཧམ་གྱིས་ཁེངས་པའི་མིག་ཟུང་ལ་གཡོ་སྒྱུ་དང་ཆགས་
སྲེད། འཆལ་སྤྱོད་དག་གི་མཚོན་དོན་ཡིན་པའི་དུ་སྨུག་ཅིག་འཐིབ་
བཞིན་“གངས་ཀྱི་བུ་མོའི་འདྲ་པར་དེ་ཕྱོགས་ངོས་གང་ལ་བཀལ་ཡོད་”ཟེར།
ཁྱོད་ཀྱིས“གྲོགས་པོ། མེ་ཏོག་གི་གང་བུ་རྣམ་པར་གྲོལ་བའི་བྱུང་རིམ་དེ་
དཔྱིད་ཀ་ཁོ་ནའི་དྲོད་ཁོལ་ལ་རག་ལས་པ་ལས་གསེར་སྦྱང་ཞིག་གི་སེམས་
དོན་ལ་རག་ལས་མི་འདུག ཡང་གཅིག་བཤད་ན་ས་ཆ་འདི་ང་ཁོ་ནར་དབང་
བའི་མི་ཡུལ་གྱི་དཔེ་མཛོད་ཁང་ཆུང་ཆུང་ཞིག་ཡིན་པས། འདིའི་བར་གཞི་
གང་ཞིག་ལ་བུ་མོ་ཞིག་གི་འདྲ་པར་བཀལ་བ་ནི་འོས་མེད་པའི་ལས་སུ་བསྙོན་
ཡོད་པ་ཁྱོད་ཀྱིས་མི་ཤེས་སམ། ”ཞེས་བརྗོད་པར། །
མི་དེའི་སྒྱིད་ལུག་དང་བག་འཁུམས་ཀྱིས་བཙུམས་པའི་ཀླད་པ་དེ་ཡུན་
76



རེ་རྐང་གླིང་གི་སྒྲུང་ཐུང་། | བར་སྣང་གི་མགོ་འཁོར་ཕོ་བྲང་།
རིང་ཞིག་ལ་བསམ་བློར་འཁོར་རྗེས་བསམ་གཟས་ཏེ་བདག་གི་གྱང་ལྡེབས་སུ་
དཔྱངས་པའི་སྒྱུ་འཕྲུལ་གྱི་སྒེའུ་ཁུང་དེར་སྙེག་གིན།
“འོ་ན། རབ་རིབ་ཏུ་གྱུར་པའི་མེ་ལོང་ཆེན་པོ་འདི་ཡང་ཁྱོད་དང་རིགས་
ཐ་དད་དུ་སྣང་བ་མ་ཡིན་ནམ། ”ཟེར།
ཁྱོད་ཀྱིས་སླར་ཡང་ཨུ་ཚུགས་ཀྱིས“འགྲོ་བ་མིའི་རིགས་ཀྱི་བརྩེ་ཞེན་དང་
ཆགས་སྡང་གི་ངོ་བོ་མཐོང་འདོད་ན་མི་སེམས་ཀྱི་རང་གཤིས་མཚོན་པའི་མེ་
ལོང་ཞིག་ཅི་ལ་ཡོད་མི་འོས། འོན་ཀྱང་མེ་ལོང་འདིའི་ནང་དུ་འཆར་བ་ནི་
ཁྱོད་ཀྱི་སྐྱོ་ཤས་དོད་པའི་ངོ་གདོང་དེ་ཁོ་ན་མ་ཡིན་པར་ཤ་ཁྲག་གི་བཙན་
རྫོང་ལ་གློག་ཞགས་ཀྱི་འཇིགས་པ་འཕོས་པའི་རྨི་ལམ་སྐྱུར་པོ་ཞིག་དང་རྣམ་
ཤེས་ཀྱི་སྦྲང་བུ་འཛིན་པའི་རང་དབང་གི་མེ་ཏོག་ཅིག་བཞད་ཡོད།”ཅེས་པར།
མི་དེ་ཤིན་ཏུ་ཡིད་མ་ཆེས་པར་ཁོའི་རང་མདངས་ཤོར་བའི་ངོ་གདོང་སྐྱ་
བོ་དེ་ལན་བཅུ་གྲངས་ཤིག་ལ་མེ་ལོང་དུ་འཆར་བའི་རེ་ལྟོས་བྱས་ནའང་ཁོང་
གི་བཞིན་རས་ཀྱི་གྲིབ་མ་ཙམ་ཡང་མེ་ལོང་དུ་མ་ཤར་བས་ན་ཁོ་ལའང་གནོད་
མེད་ཀྱི་ཐེ་ཚོམ་གློ་བུར་བ་ཞིག་སྐྱེ་བཞིན་མགུལ་དུ་དཔྱངས་པའི་རྒྱང་ཤེལ་དེ་
བླངས་ནས་མེ་ལོང་ནང་གི་ཡུལ་ལྗོངས་ལ་བལྟས། །
མེ་ལོང་ནང་དུ་ཤར་བ་ནི་རྩ་བ་དུག་གིས་བརླན་པའི་གངས་རི་དཀར་པོ་



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ཞིག་ཀྲོང་ངེར་འགྱིང་ཡོད་ཅིང་དེའི་འདབས་རོལ་དུ་རླུང་ཁ་ན་ཟད་ཀྱིན་པའི་
སྦྲ་ནག་མང་པོ་ཞིག་ཁོག་སྟོང་དུ་ལུས་འདུག
འཇིག་རྟེན་གཞན་གྱི་ལྟ་བུའི་མི་རེ་གཉིས་ཤིག་གིས་འགྱིག་དམ་སྟོང་བ་
འགའ་ཁྱེར་ཡོང་སྟེ་དུག་དེའི་ཁྱབ་ཁོངས་ལ་ཉིང་རྡུལ་གྱི་རྒྱུ་ཆ་བརྒྱ་ཆའི་ཅི་
ཙམ་ཟིན་པའི་ཚོད་ལྟ་བྱེད་ཅིང་། གངས་རིའི་རྩེ་མོ་ན་ལུས་ཡོངས་སྤུ་ཡིས་
ཁེབས་པའི་སྤྲ་མི་ཞིག་མགོ་བོ་ལག་པས་སྐྱོར་བཞིན་བསམ་གཞིགས་ལ་གཡེང་
ཡོད་ཅིང་ཁོའི་ཆུང་མ་ལྟ་བུའི་བུ་མོ་མཛེས་ཤིང་ལྟ་ན་སྡུག་པ་ཞིག་གིས་སེར་
སྣ་དང་ཐེ་ཚོམ་ཅི་ཡང་མེད་པར་ཤོག་སྒོར་མང་པོ་རླུང་རྟ་བཞིན་བར་སྣང་ལ་
སྤུར་ཅིང་མཚམས་ལན་རེར་བརྩེ་མདངས་མེད་པའི་མིག་ཟུང་གིས་མགོ་ཐོག་
གི་ཟླ་བ་ལ་ཐེངས་རེ་བཞིན་ལྟ་བར་བྱེད།
གློ་བུར་དུ་མེ་རི་གས་པ་ལྟ་བུའི་སྒྲ་འཇིགས་སུ་རུང་བ་ཞིག་གྲག་པ་དང་
མཉམ་དུ་བུ་མོ་དེའི་མངལ་གྱི་ལྟོ་བ་ནས་ཕྱི་དབྱིབས་མཛེས་པའི་སྒོ་ང་ཆེན་པོ་
ཞིག་སར་ལྷུང་བ་དང་སྔར་གྱི་སྤྲ་མི་དེ་ཡང་བསམ་གཞིགས་ལས་ཕྱིར་སད་དེ་
བྲེལ་འཚུབ་ཀྱིས་སྒོ་ང་དེའི་མདུན་དུ་ལྷགས་ཤིང་རླངས་པ་ཐུལ་ཐུལ་གྱི་སྒོ་ང་
ལ་ཡུན་རིང་ཅེར་རྗེས། ཐེ་ཚོམ་སྤུ་ཙམ་ཡང་མེད་པར་སྒོ་ང་དེའི་ཕྱི་ཤུན་དང་
བཅས་པའི་ཡོད་ཚད་ཁོག་ཏུ་མིད། །
བུ་མོ་དེས་བྱིས་པས་གླེན་རྟགས་སྟོན་པའི་ཚུལ་གྱིས་སྤྲ་མི་དེས་སྒོ་ང་ཟ་
78



རེ་རྐང་གླིང་གི་སྒྲུང་ཐུང་། | བར་སྣང་གི་མགོ་འཁོར་བོ་བྲང་།
བའི་རྣམ་པ་ལ་ཡུན་རིང་བགད་མཐར་སྔར་བཞིན་བརྩེ་མདངས་མེད་པའི་
མིག་ཟུང་གིས་མགོ་ཐོག་གི་གས་སྲུབས་ཤོར་བའི་ཟླ་བ་ལ་ལན་གཅིག་བལྟས།
གས་སྲུབས་ཤོར་བའི་ཟླ་བ་དེ་མཛའ་བོ་གྲོངས་པའི་ཡུགས་མོ་ཞིག་གི་
ངང་ཚུལ་གྱིས་གངས་རི་དེའི་རྒྱབ་ལ་ནུབ་པས། སྔར་གནས་ཀྱི་ཡུལ་ལྗོངས་
མཐའ་དག་དམར་བོ་དམར་རྐྱང་དུ་གྲུབ་ཅིང་། གངས་རིའི་སྟེང་གི་སེམས་
ཅན་དེ་གཉིས་ཀྱང་འབུ་སྲིན་འགུལ་བའི་རང་བཞིན་ལས་ཡོངས་སུ་མི་སྣང་
བར་གྱུར་སོང་།
མི་དེས་དུས་ཡུན་རིང་པོ་ཞིག་ལ་ཇི་ལྟར་མེ་ལོང་དུ་བལྟས་ནའང་མེ་ལོང་
དུ་ཤར་བ་ནི་ཁ་ཆེས་ཆེར་གདངས་པའི་འཕྲུལ་འཁོར་ཆེན་པོ་གཉིས་ཀྱི་མིག་
ཟུང་ལས་མྱོང་བ་གཞན་གང་ཡང་མ་ཐོབ་པས་ཁོ་ཁོང་ཁྲོ་དང་བཅས་ཁ་ཕྱིར་
འཁོར་བཞིན། །
“མེ་ལོང་འདིའི་ནང་དུ་མི་རྣམས་ཀྱི་སོང་ཚར་བའི་དམུ་རྒོད་ཀྱི་འཚོ་བ་
ཞིག་ལས་ཤོང་དཀའ་བ་ཡིན་ན་དངོས་ནས་དོན་སྙིང་གིས་སྟོང་འདུག་ཟེར།
ཁྱོད་ཀྱིས་ཁོ་ལ“ཁྱོད་ཀྱིས་ཆགས་ཞེན་དང་སེར་སྣས་ཁེངས་པའི་མིག་
ཟུང་ལས་ངའི་མ་འོངས་པའི་འཇིག་རྟེན་གྱི་ལོངས་སྤྱོད་དེ་ཁྱོད་ཀྱིས་ད་ལྟ་
ཉིད་དུ་མཐོང་ཐུབ་པ་འདི་སུ་ཞིག་གིས་ཁྱོད་ལ་གནང་བའི་རང་དབང་གི་
79



རེ་རྐང་གླིང་གི་སྒྲུང་ཐུང་བར་ང་གི་མགོ་འཁོར་ཕོ་བྲང་།
གཡོ་འཕྲུལ་ཡིན་ཞེས་མི་འདྲི་དོན་ཅི་ཡིན”ཞེས་པར།
ཁོས་“འོ་ན་མེ་ལོང་ནང་གི་སེམས་ཅན་དེ་གཉིས་སུ་རེད”ཟེར།
“སྤུ་དེ་བཟའ་བཏུང་གི་ལོངས་སྤྱོད་ཁོ་ནར་སྙེས་མཁན་དུད་འགྲོ་ལྟ་བུ་
ཁྱོད་ཀྱི་གཟུགས་རིས་དང་མཛེས་སྡུག་ལྡན་ལ་བསམ་བློ་མེད་པའི་བུ་མོ་དེ་
ཁྱོད་ཀྱི་ཁོར་ཡུག་གིས་ཡོངས་སུ་ཕམ་པར་བཟོས་པའི་བདག་གི་ཉེས་པའི་ཚབ་
མཚོན་གངས་ཀྱི་བུ་མོ་ཡིན། ”
སྐབས་འདིར་དཔེ་སྒྲོམ་སྟེང་གི་ཆུ་ཚོད་འཁོར་ལོ་དེས་སང་སང་གི་སྒྲ་
དང་བཅས་དུས་ཚོད་བཅུ་གཉིས་ལ་ཐོན་པའི་བརྡ་བཏང་བྱུང་བས་སྔར་ཡོད་
ཀྱི་རང་ཉིད་གཞན་དེ་ཡང་ལུས་ཟུངས་ཤོར་བའི་བགྲེས་པོ་ཉམ་ཐག་ཅིག་ཏུ་
གྱུར་བ་ནས་འཚུབ་མ་ཞིག་གི་རང་སྣང་ལས་ཉི་ཟླའི་འཆར་ནུབ་དང་དགེ་
སྡུག་གི་འགྱུར་བ་ཉམས་སུ་མྱོང་བཞིན་ཤུགས་ཆེན་པོས་འབར་གས་བྱུང་བའི་
མཐའ་མར་རང་ཉིད་དང་བཅས་པའི་དཔེ་མཛོད་ཁང་ཧྲིལ་བོ་མེ་ལ་གཤེགས་
སོང་ན་ཡང་ཁྱོད་ཀྱིས་བློ་སྤོབས་ཆེན་པོས་སྙན་ངག་གི་དམ་ཚིག་བཞེངས་པའི་
8o



རེ་རྐང་གླིང་གི་སྒྲུང་ཐུང་། བརང་གི་མགོ་འཁོར་ལོ་བྲང་།
རང་གི་བརྩམས་ཆོས་དག་སླར་ཡང་རུས་ཀོག་གི་ཚིག་རོ་སྤུངས་པའི་དཔེ་སྒྲོམ་
དེའི་གཞུང་ལ་གཅིག་པུར་ཁེར་རྐྱང་དུ་བཞག །
༢༠༠༣ལོའི་ཟླ་བའི་ཚེས་༩ཉིན་ཕ་ཡུལ་བྱང་ཆུབ་ཏུ།
《མཚོ་སྔོན་བོད་ཡིག་གསར་འགྱུར》སྟེང་སྤེལ།
༦
:
: ...
པt
མཁས་པ༌
81



རེ་རྐང་གླིང་གི་སྒྲུང་ཐུང་།[བར་སྣང་གི་མགོ་འཁོར་ལོ་བྲང་།
འཕྲུལ་འཁོར་དམར་བོའི་གསང་བ།
སྒེའུ་ཁུང་ལས་འཕྲོས་པའི་ཟླ་འོད་ཀྱི་འཁྲི་ཤིང་དེས་ལོ་རྒྱུས་ཀྱི་ཤིང་རྟ་
ཆེན་པོ་ཞིག་ཟང་ཟིང་གི་འཇིག་རྟེན་ཞིག་ནས་ཁུ་སིམ་མེར་ཁུར་ཡོང་བ་དེ་
བཞིན། མི་ཡི་གཤིས་སུ་གྲུབ་པའི་ཤེས་རབ་ཀྱི་བཏང་སྙོམས་ལ་ཚོར་བ་གཞན་
ཞིག་སྟེར་ངེས་ན་ཡང་། རྡུལ་ཕྲན་གྱིས་རྡུལ་ཕྲན་བརླགས་པའི་མཐོང་སྣང་གི་
དངོས་པོ་ཡོད་ཚད་ད་ལྟ་བསམས་ན་ནམ་མཁའ་ཞིག་གི་ཁ་གཏད་དུ་གནས་
པའི་སྐར་ཚོགས་དང་ཡང་ཁྱད་མེད་པར་འཁོར་བ་ཆུང་ཆུང་ཞིག་གྲུབ་ཀྱིན་
པའི་ངོ་བོར་གྱུར་བ་ནས་མི་རྣམས་ཀྱི་འདོད་ཞེན་བཏེགས་པའི་ལྗོན་ཤིང་ཆེན་
པོ་ཞིག་ཏུ་གྲུབ་ཚར་འདུག
འདི་ནི་ཁྱོད་ཀྱི་དཀྱུས་རིང་ལ་ཞེང་ཕྲ་བའི་ད་ལྟའི་རང་ཉིད་ཀྱི་འཚོ་བ་
ཡིན་ཞིང་། འདི་ཡི་དབང་གིས་ཁྱོད་རང་ལ་གཏོགས་ངེས་པའི་འཇིག་རྟེན་
གྱི་ཡོད་ཚད་ཅིག་ཀྱང་ད་ལྟ་གནས་པ་ནས་འཇིག་པའི་དབང་དུ་གྱུར་ཡོད་
ལ། ཁྱོད་ལ་བསྐྱུར་ངེས་པའི་ཁྱིམ་རྒྱུད་ཀྱི་ནོར་བུ་དེ་ཡང་རང་ཉིད་ཀྱི་རྨི་ལམ་
ལས་གཞན་གང་ཡང་མི་སྣང་བའི་དུས་སུ། ཁྱོད་ཀྱིས་ཐོད་གཉེར་གྱི་བརྩེགས་
མའི་ཤུར་མོ་རེ་ལས་ཀྱང་ཡོངས་སུ་མཚོན་བརྗོད་ཐུབ་པའི་མི་སྣ་རེ་ཡི་གཏམ་
82



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
རྒྱུད་འཆད་ཐུབ་ལ། རྩྭ་ཐང་དུ་བག་མེད་ངང་ཕན་ཚུན་གྱི་མགོ་བོ་ཀྲོག་ཀྲོག་
གིས་དབྱར་རྩྭ་ཟ་བཞིན་པའི་རྐྱང་དང་དགོ་བ་དག་ལ་བལྟས་ནའང་ཁྱོད་ཀྱི་
དྲན་ཚུལ་དེ་རྩ་བ་ནས་འདས་ལོག་བྱེད་དགོས་པ་མཁྱེན་ཐུབ་པས། ཁྱོད་ཀྱིས་
སྔར་བཞིན་སོང་ཟིན་པའི་ལམ་ཁ་དེའི་དངོས་བདེན་གྱི་གཏམ་རྒྱུད་རེ་གཉིས་
ཤིག་ཞིབ་ཏུ་ཚར་གཅིག་མི་ཀློག་ཀ་མེད་བྱུང་།
ཁྱོད་ལ་མཚོན་ན་མུན་ནག་གི་འཇིག་རྟེན་གྱིས་སྔར་གྱི་ནས་རང་ཉིད་
བཙན་བཟུང་བྱས་ཚར་བའི་བཙོན་ཁང་འདིའི་ནང་དུ་གཞི་སྡོད་བྱས་པའི་
དུས་ཡུན་དེ་གཏན་འཁེལ་མེད་པ་དང་། ཐ་ན་རང་ཉིད་ཀྱིས་ནག་ཉེས་ཅི་
ཞིག་བཟོས་པའང་གསལ་བོར་དྲན་གྱིན་མེད་པས་ན། ཁྱོད་ཀྱིས་གཏད་ཡུལ་
དུ་གྱུར་བའི་མིའམ་དངོས་པོ་གང་ཞིག་ལ་འཁོན་སེམས་མི་འཆང་ཞིང་ཞེ་
སྡང་བའི་སེམས་ཀྱི་རྨ་ཁ་དེ་ཡང་རྩ་བ་ནས་སོས་འདུག
འདི་ནི་ཁྱོད་ཀྱི་འཚོ་སྡོད་ཀྱི་ཚེ་སྲོག་ངོ་མ་བོ་དེ་ཡིན་ཞིང་མཐར་གཏུགས་
ན་འབྱུང་དུས་ཀྱི་འཆི་བའང་འདི་ལས་དམན་མི་སྲིད།
ཁྱོད་ལ་མཚོན་ན་རྨི་ལམ་ལས་ལོགས་སུ་གྱེས་པའི་འཚོ་བ་དག་ནི་རང་
ཉིད་ཀྱི་བརྒྱུད་ཚར་བའི་འདས་དོན་དག་ཡིན་ཞིང་། དེ་ཡིས་བསྐྱེད་པའི་
མནར་སྤྱོད་དམ་རྟོགས་སད་རེ་ཡིས་ཁྱོད་རང་འཇིག་རྟེན་འདི་དང་གཏན་
བྲལ་བྱེད་མི་སྲིད་ལ་རང་ཉིད་ལ་རང་གི་གཞུང་ལུགས་ཤིག་ཀྱང་གྲུབ་འདུག
83



རེ་རྐང་གླིང་གི་སྒྲུང་ཐུང་། བརནང་གི་མགོ་འཁོར་ཕོ་བྲང་
ནམ་རྒྱུན་དང་འདྲ་བར་ཁྱོད་ཀྱིས་སྔར་བཞིན་འཕྲུལ་སྣང་དང་དངོས་
ཡོད་གང་ཡིན་མི་ཤེས་པའི་འདས་བྱུང་གི་བྱ་བ་རེ་ལ་ཕྱིར་དྲན་བྱེད་དུས་
སུ། ཁྱོད་ཀྱི་ལྟ་བུའི་སེམས་བྱུང་གི་སྨྲ་སྒོ་ཞིག་ནམ་ཡང་མི་གཞན་ཞིག་གི་བློ་
ངོས་སུ་ཕྱེ་ཡོད་པས་ཁྱོད་རང་སྤྱི་མཚོན་ཐུབ་པའི་མི་ཡི་བྱ་གཞག་ཅིག་ལས་
དངོས་མིང་གང་རུང་གིས་མཚོན་བརྗོད་ཐུབ་པའི་མི་ཞིག་ལ་ཁྲུན་ཐག་གཅོད་
ག་ལ་རུང་། །
དང་པོ།
དམག་སྤྱི་དེས་ཁྱོད་ཀྱི་ཕྱོགས་སུ་མེ་མདའ་ཞིག་འཕངས་པས་ཁྱོད་ཀྱི་བརྩེ་
དུང་མཚོན་འོས་ལ་རྒྱལ་ཁའང་མཚོན་རུང་བའི་ལྡིར་ལྡིར་གྱི་བྲང་ཁ་དེ་ལས་
ཁྲག་དམར་ལྷོག་ལྷོག་ཏུ་བཞུར་བའི་འགོ་བརྩམས། སྐབས་འདིར་རྣ་བར་སྙན་
པའི་སང་སང་གི་དུང་སྒྲ་ཞིག་གིས་ཁྱོད་ཀྱི་མི་ཚེ་ལ་གནམ་ས་བླ་འོག་བརྗེས་
པ་ལྟ་བུའི་འགྱུར་ལྡོག་བྱུང་དུ་བཅུག་ཅིང་། རྒྱུ་རྐྱེན་དེ་ཡིས་བསྐྲུན་པའི་ཁེ་
ཕན་གྱིས་ཁྱོད་ད་ལྟ་དམག་མི་ཁྲི་གཅིག་གི་ཚེ་སྲོག་སྲུང་མཁན་གྱི་དཔའ་རྒོད་
ཅིག་ཏུ་གྱུར་ཡོད་ཅིང་། དམག་མི་རྣམས་ཁྱོད་ཀྱི་མདུན་སར་ཐོན་ནས་ལག་
པ་འགྲམ་ངོས་སུ་བཞག་སྟེ་ལུས་ཕུང་དྲང་བོའི་ངང་“གུས་འདུད་ཞུ།”ཟེར་
དུས་ཤིག་ལ་ད་གཟོད་ཁྱོད་ཀྱིས་རང་ཉིད་ནི་མི་རང་ག་བ་ཞིག་མིན་པ་གཏན་



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང༌།
ཁེལ་ཐུབ་ཡོད་ལ། གཞུང་ཡིག་རྩེག་མ་རེ་དང་ས་ཁྲ་ཆེན་པོ་རེ་ཁྱོད་ཀྱི་མདུན་
སར་བཀྲམ་དུས་ཁྱོད་ཀྱིས་གཞི་ནས་མིའི་རིགས་ཀྱི་ཚེ་སྲོག་ཕྲ་མོ་དག་ཁྱོད་ཀྱི་
རྐང་བ་འགུལ་མིན་ལ་རག་ལས་ཡོད་པ་ཤེས། ཡིན་ནའང་ཁྱོད་ཕ་ཡུལ་ནས་
ལོག་ཁར་ཕ་གཞིས་ཀྱི་སྙིང་སྟོབས་ལས་བསྐྲུན་པའི་བསང་ཁྲི་ཆེན་པོ་དེ་ལས་
རང་ཉིད་ཀྱི་ཤེས་རབ་ལྟ་བུའི་མནའ་ཚིག་གྲངས་མེད་བསང་མེ་དང་ལྷན་དུ་
སྦྱར་ཡོད་ན་ཁྱོད་ཀྱི་ཀླད་རུས་སུ་སིམ་པའི་བློ་གྲོས་མཐའ་དག་ཀྱང་ཞི་བདེ་
དང་སྙིང་རྗེ་ཡི་དབང་དུ་གྱུར་ཡོད་པས་ཁྱོད་ཀྱིས་སྔར་བཞིན་རང་ས་སྲུང་བ་
ལས་ཕར་རྒོལ་གྱི་བཀའ་རྒྱ་གང་ཡང་མ་བསྒྲགས་པར་ལུས། །
དེ་ལྟར་ལོ་ངོ་བཅུ་ཕྲག་འགའ་སོང་ནའང་ཁྱོད་ཀྱི་མགོ་བོ་དེ་གཡུལ་སའི་
དོང་ཁར་ལན་གཅིག་ཀྱང་བུད་མ་མྱོང་བས་དམག་མི་རྒན་པ་དག་གི་ནག་
ཅིང་སྦོམ་པའི་རལ་བ་དེའི་གསེབ་ལའང་སྐྲ་དཀར་གྱི་མེ་ཏོག་འཚོས་འགོ་
བརྩམས་ཤིང་། ལམ་བྲོ་ཁུར་བའི་བྱིས་པ་དག་ཀྱང་གནམ་གྱི་སྐར་མ་ལེན་
པའི་རྩལ་ཆེན་དུ་གྱུར་ཏེ་གློག་དམར་འཁྱུག་པ་ལྟ་བུའི་མིག་ཟུང་འབུར་ཚུགས་
སུ་བགྲད་བཞིན། །
“མདའ་གཞུ་དག་བུད་ཤིང་བྱས་ཏེ་སྦྱར་ཚར་ཞིང་། མཚོན་ཆ་དག་ས་རྐོ་
བྱེད་ཀྱི་འཇོར་དང་ཁེམ་བུར་གྱུར་ཡོད་པའི་ད་ལྟ། མདེའུ་དག་ཀྱང་བྱིས་པའི་
རྩེད་ཆས་སུ་གྱུར་ཡོད་ན། ང་ཚོས་གཡུལ་ལས་རྒྱལ་བའི་དགྲ་དཔུང་སུ་ཞིག་
17/
85



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་
....
..
----
གི་གཤན་གྲི་སྐེ་ལ་བཟེད་པ་ཡིན། ང་ཚོ་འཇིག་རྟེན་འདིར་སྐྱེས་པ་ནས་དགྲ་
བོ་ཞེས་པ་སེམས་ཅན་ཇི་ལྟ་བུ་ཞིག་ཡིན་པའང་རྩ་བ་ནས་བརྗེད་ཚར་ཡོད་
པས་ང་ཚོ་ངེས་པར་དུ་གཡུལ་སའི་དོང་ཁར་བུད་དེ་ཕྱི་ངོས་ཀྱི་འཚོ་བ་ལ་
སྔོག་བཤེར་བྱ་དགོས། ”ཞེས་བརྗོད་བཞིན་གཡུལ་སའི་དོང་ཁར་མཆོངས་ཏེ་
ཕྱིར་ཤོར། སྐབས་འདི་ལ་དེར་ཡོད་ཀྱི་དམག་མི་གཞན་རྣམས་དང་འདྲ་བར་
ཁྱོད་ཀྱིས་ཀྱང་ཁྱིམ་མི་དང་། བཟའ་ཟླ། བྱིས་པ་དག་དྲན་པས་དོང་ཁར་བུད་
དེ་འཚོ་བ་གསར་བ་ཞིག་ལ་གོམ་འགྲོས་བསྒྱུར་མགོ་བརྩམས།
ཡིན་ནའང་ཁྱོད་དང་ཁར་བུད་དུས་སུ་ཁྱོད་དང་བཅས་པའི་མི་ཚོགས་
རྣམས་ཧ་ལས་སོང་། མཐའ་མེད་པའི་མྱ་ངམ་ཐང་ཆེན་པོ་ཞིག་གི་སྒལ་
སྟེང་ཧྲིལ་བོ་དུར་ཁྲོད་ཀྱི་སྒང་འབུར་ཁོ་ནས་ཁེབས་ཡོད་ཅིང་། མདུན་གྱི་
རྡོ་རིང་ཆེན་པོ་དེའི་ངོས་སུ་བརྐོས་པའི་མིང་བྱང་དག་ལས་ཁྱོད་ཀྱི་ཁྱིམ་
མི་དང་བཟའ་ཟླ། བྱིས་པ་དག་གི་རུས་མིང་ཡང་མཐོང་བས། དཔའ་ངར་
གྱིས་ཁེངས་པའི་འཇིག་རྟེན་ཧྲིལ་བོ་དེ་གནམ་ས་བཀད་པའི་ངུ་སྒྲས་ཁེངས་
ཤིང་། ཡོད་ཚད་ཇི་ལྟར་འཇིག་པའང་མ་ཤེས་པར་འཇིག་རྟེན་དེ་དེ་ལྟར་
འཇིག་སོང་བར་བློ་འགྱོད་སྐྱེས། སྐབས་དེ་ལ་དེར་གནས་ཀྱི་གསར་བུ་ཞིག་
གིས་“རྒྱང་རིང་ན་སྲོག་ཆགས་ཆེན་པོ་ཞིག་ང་ཚོའི་ཕྱོགས་སུ་ལོག་ཡོང་གིན་
འདུག”ཟེར་བས། མི་རྣམས་ཀྱིས་གཅིག་བསྡུས་ཀྱི་མིག་ཟུང་དེ་ཡི་ཕྱོགས་ལ་
86



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ཅེར་དུས། དངོས་ནས་འཇིགས་སུ་རུང་བའི་འཕྲུལ་འཁོར་ཆེན་པོ་ཞིག་གིས་
ས་གཞི་དང་བཅས་པའི་རི་ར་བ་ཁང་ཁྱིམ་ལ་སོགས་པ་ཁྱུར་མིད་གཏོང་
བཞིན་ཁྱོད་ཀྱི་ཕྱོགས་སུ་རྒྱུག་ཡོང་བ་མཐོང་བས། ཁྱོད་ཀྱང་དམག་སྤྱི་ཞིག་
གི་གནས་བབ་ཏུ་འགྲེང་མ་ཚུགས་པར་ཁ་ཕྱིར་འཁོར་ཏེ་བྲོས་ཤིང་། ཁྱོད་
ཀྱི་དམག་དཔུང་དག་ཀྱང་ཁྱོད་ཀྱི་རྗེས་ལ་འབྲང་བཞིན་བྲོས། ས་མཚམས་
ཤིག་ལ་ཐོན་རྗེས་ཁྱོད་ཀྱིས་མདུན་དུ་སྤོ་བའི་གོམ་མཚམས་མི་འཇོག་ཀ་མེད་
བྱུང་། སྤྱན་ཤེལ་གྱོན་པའི་མི་སྣ་སྐོར་ཞིག་གིས་ཁྱོད་ཀྱི་མདུན་ནས་བཀག་སྟེ་
ཡ་མཚར་བའི་མིག་གིས་མི་རེ་རེའི་གདོང་ལ་ཞིབ་ལྟ་ཞིག་བྱས་རྗེས་དགའ་སྤྲོ་
ཆེན་པོའི་ལག་པ་ཡར་འདེགས་བཞིན་“ང་ཚོས་ལོ་ངོ་བརྒྱ་ཕྲག་འགའི་རིང་
ལ་བཙལ་བའི་པུར་སྒྲོམ་དེ་ད་ལྟ་ཆ་ཚང་བོར་རྙེད་པས་ང་ཚོ་དངོས་ནས་
རྒྱུ་ཐོག་ལ་བརྒྱབ་བྱུང་།” ཞེས་སྐད་མཐོན་པོར་བརྗོད་པར། སྔར་ཞིག་ནས་
ནགས་ཚལ་ཆེན་པོའི་གསེབ་ཏུ་བསྐུངས་པའི་ཇག་དཔོན་དེས་མི་དེ་ཡི་གདོང་
ལ་མེ་མདའ་ཞིག་འཕངས་ཏེ་གློ་བུར་ཁ་སྦུབ་ཏུ་སྦྲེལ་ཞིང་། དེར་ཡོད་ཀྱི་མི་
རེ་རེའི་སྐེ་སྒོ་རྩ་བ་ནས་བྲེགས་ཏེ་རེ་རེ་བཞིན་ཆུ་ལ་བསྐུར། ཁྱོད་ཀྱིས་མིག་
ལ་མི་བཟོད་པའི་གདུག་རྩུབ་ཀྱི་སྦྱོར་བ་འདི་དག་མཐོང་རྗེས་རང་གི་དམག་
དཔུང་ལ་བཀའ་བསྒྲགས་ཏེ་འཛིན་བཟུང་བྱ་རྒྱུའི་བརྡ་བརྒྱག་དགོས་སྙམ་
རུང་། རང་ཉིད་དང་བཅས་པའི་དམག་དཔུང་རྣམས་སྔར་ནས་ས་འབག་
87



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
དང་རུས་ཀོག་ཁོ་ནར་གྱུར་བ་རྟོགས་ཤིང་། ཉམས་ཞན་གྱི་མཐོང་སྣང་དེ་
ལས་འཕྲོས་པའི་རྐང་གླིང་གི་སྒྲ་སྐད་སྙན་པོ་ཞིག་ཀྱང་ཁྱོད་ཀྱི་རྣ་བའི་བུ་ག་
བརྒྱུད་དེ་ཀླད་རུས་ཀྱི་ཀློང་དུ་འཐིམ་པར་བཟོས།
འདི་ནི་ཁྱོད་རང་འཇིག་རྟེན་འདིར་ཐོན་ཉིན་ནས་ཧ་ཅང་བྲེལ་བ་ཆེ་
མདོག་གི་རྨི་ལམ་འཚུབ་པོ་ཞིག་ཡིན་ལ། ཟིང་ཆ་དོད་པའི་དངོས་ཡོད་ཀྱི་
འཚོ་བ་ཞིག་ལའང་ཅི་ལྟར་བརྩིས་མི་རུང་།
གཉིས་པ།
དམག་སྤྱི་དེས་ཁྱོད་ཀྱི་སྟེང་ལ་འཕངས་པའི་མེ་མདའ་དེའི་ཤུལ་རྗེས་ད་
ལྟའང་ད་དུང་ཁྱོད་ཀྱི་བྲང་ཁར་ཟུག་ཡོད་ནའང་། ཁྱོད་རང་སྔར་ནས་མི་
གཞན་ཞིག་ཏུ་གྱུར་ཡོད་ཅིང་། གཞར་གྲི་རྣོན་པོ་ཞིག་གིས་རང་ཉིད་ཀྱི་སྐེ་སྒོ་
འབྲེག་པའི་མི་ཐ་ཤལ་བ་ཞིག་ཏུ་གྱུར་ནས་ཡོད།
སྐབས་འདིར་ཁྱོད་ཀྱི་སེམས་ཁོངས་སུ་ཉར་བའི་རེ་བ་ཉག་གཅིག་ནི་སྐྱེས་
འབྲས་ལེགས་པའི་བུད་མེད་ཁ་བཟང་ཞིག་གིས་ཁྱོད་ལ་ཤ་མར་ཐུད་གསུམ་
གྱིས་ཁེངས་པའི་དཀར་ཡོལ་ཆེན་པོ་ཞིག་གཏོད་ཀྱིན་“བཟའ་ཟླ་ལགས། འདི་
བཞེས་དང་། ཁྱོད་ཀྱིས་མིའི་རིགས་ལ་བཅངས་པའི་བརྩེ་སེམས་དེ་ལས་ང་
རང་ཁྱོད་ཀྱི་ཆུང་མ་ཡིན་ལ། གཞར་གྲི་དེ་དེ་ལྟར་ཆུད་ཟོས་སུ་གཏོང་ག་ལ་
88



རེ་རྐང་གླིང་གི་སྦྱང་བྱང་བར་སྣང་གི་མགོ་འཁོར་ལོ་བྲང་།
རུང་། ངེད་གཉིས་ཀྱི་ཕན་ཚུན་ལ་བཅངས་པའི་བརྩེ་དུང་དེའི་སྐྱེས་སྟོབས་
ལས་བུ་ཕྲུག་ཅིག་སྐྱེས་ན་གཞར་གྲི་ཞིག་དགོས་ངེས་སུ་གནང་བས་ཁྱོད་ཀྱིས་
གཞར་གྲི་དེ་གཙང་མར་ལྷའི་མདུན་དུ་སྦ་རོགས”ཞེས་བརྗོད་རྒྱུ་དེ་ཡིན་མོད།
བུ་ཡུག་གི་རྒྱུ་བ་རྩུབ་པའི་ཕྱི་རོལ་གྱི་ནམ་ཟླ་དེས་ཁྱོད་ཀྱི་ཞེ་གླེང་ནས་
དྲན་པའི་རྨི་ལམ་གྱི་ཚོར་བ་དེ་གར་སོང་ཆ་མེད་དུ་བཟོས།
སྤྱིར་ན་ཁྱོད་ལའང་རང་དང་འཚམ་པའི་རྒྱུ་བྱིན་གྱི་ཆུང་མ་ཞིག་དང་
སྙིང་དུ་སྡུག་པའི་བུ་མོ་ཞིག་ཡོད་ནའང་ད་ལྟ་དེ་བྱུང་གི་གཏམ་རྒྱུད་ཡོད་
ཚད་ནི་ཁྱོད་ཀྱི་ཚེ་སྲོག་འདི་ལ་མཇུག་ཤད་འགོད་པའི་གཞུང་ཡིག་གི་བཀའ་
རྒྱ་ལྟ་བུ་ཞིག་ཏུ་གྱུར་ཡོད་ཅིང་། ཆུང་དུས་སུ་རང་ཉིད་ལ་དགའ་ཞིང་མགུ་
བའི་བརྩེ་གྲོགས་མ་དེ་ཡང་མཆེ་བ་དམར་ལྷུག་ལྷུག་གིས་གད་མོ་སྐག་སྐག་
དགོད་མཁན་གྱི་གདོན་འདྲེ་མ་ཞིག་ཏུ་གྱུར་ཡོད་པས་ན། ཁྱོད་ལ་རང་བྱུང་
གི་བཀོད་པ་དང་དོ་མཉམ་པའི་འཇིག་རྟེན་གྱི་བྱུང་ལུགས་ཤིག་ཆགས་མ་
ཐུབ། འདི་ནི་ཁྱོད་ལ་མཚོན་ན་ཆེས་སྤྱིར་བཏང་གི་དཔེ་མཚོན་ཞིག་གམ་ཡང་
ན་གླེང་རིན་མེད་པའི་དོན་གྱི་བྱུང་བ་ཞིག་ཀྱང་ཅི་ལ་མིན། དེ་དུས་སུ་ཁྱོད་ལ་
ལྡེ་མིག་མེད་པའི་དངངས་སྐྲག་གིས་ནམ་ཞར་ཡང་སྨད་འཚོང་མའི་སྒོ་ཁར་
བསྙེག་དགོས་ལ། བརྩེ་བ་ཡོད་ཅིང་ངང་རྒྱུད་ཐུང་བའི་བུ་མོ་དེ་ཚོ་ནི་ཁྱོད་
ཀྱི་ཆེས་ཐོག་མའི་འཇིག་རྟེན་གྱི་འཚོ་བའི་མངར་ཁ་ཡིན་ལ། དེ་ཡི་ཕྱིར་ན་
89



རེ་རྐང་གླིང་གི་སྒྲུང་ཐུང་། | བནནང་གི་མགོ་འཁོན་ཕོ་བྲང་།
གཅན་གཟན་གྱི་ར་བ་དང་ཡང་འདྲ་བའི་མི་ཡུལ་གྱི་གྲུ་ཁ་གང་ཞིག་ལའང་
ཁྱོད་ཀྱི་རྐང་རྗེས་མ་བཞག་པའི་གནས་ཤིག་གང་ན་ཡོད། ཁྱོད་ཀྱིས་རང་ལུས་
ཀྱི་གྱོན་གོས་མཐའ་དག་གཙང་མར་ཕུད་ནས་མི་གཞན་ཞིག་གི་ཤ་དྲོད་མྱོང་
དུས་ཤིག་ལ་འབུ་སྲིན་སྡུག་ཅན་ཞིག་དང་དབྱེར་མེད་པའི་རང་ཉིད་ཀྱི་བེམ་
རོ་དེ་དེ་ལྟར་མངལ་ཁྲག་གི་བྲོ་བ་འཐིབ་པའི་ཉལ་ཁྲི་ཞིག་གི་སྟེང་ན་རུལ་
གྱིན་པ་ཚོར་ཞིང་། རླུང་བུའི་ཉམ་ཞན་གྱི་སེག་སྒྲ་དེ་ལས་མདངས་ལོག་པའི་
དར་ལྕོག་ཁྲ་ཁྲ་ཞིག་ཀྱང་དྲན་ཡོང་། དར་ལྕོག་དེའི་རྐྱེན་པས་ཁྱོད་ཀྱི་མིག་
ཟུང་ནམ་ཡང་གནའ་བོའི་དུར་ཁྲོད་ཅིག་ལ་ཅེར་ཡོད་ཅིང་། བྱ་རྒོད་ཀྱིས་
ཡོངས་སུ་བརླགས་པའི་རུས་ཀོག་གི་སྒྲིག་གཞི་ཚང་མའང་ཁྱོད་ཀྱི་སྤྱི་གཙུག་ལ་
འགྲེང་མྱོང་བའི་ཨ་ཕའམ་ཡང་ན་མེས་པོ་དག་གི་རྣམ་ཤེས་ཡིན། །
དེ་ནི་ལོ་རྒྱུས་ཀྱི་གོད་ཆག་ཅིག་མ་ཡིན་ལ་དུས་བབ་ཀྱི་ཤ་འོད་བརྡོལ་
བའང་མ་ཡིན་པར་ཁྱོད་རང་འཇིག་རྟེན་འདིར་ཐོན་པའི་ཉིན་ནས་བཟུང་སྟེ་
ཨ་མ་ཞེས་པའི་དགའ་ས་ཞིག་དང་འབོད་ས་ཞིག་ཅི་ནས་ཀྱང་མ་རྙེད། འདི་
ནི་ཁྱོད་ཀྱིས་འཇིག་རྟེན་ནས་བཟོས་པའི་ནག་ཉེས་གཉིས་པ་ཡིན་ལ་གཞར་
གྲིས་སྐེ་རྩ་གཅོད་པ་དེ་དང་བསྡོམས་ན་གསུམ་པ་བོ་ཡང་ཡིན། སློབ་བུ་
རྣམས་ཀྱིས་ཁྱོད་ཀྱི་རྒྱབ་ཕྱོགས་ནས་སྐད་འཛེར་འཛེར་དུ་དྭ་ཕྲུག་ཅེས་འབོད་
དུས་ཤིག་ལ། ཁྱོད་ཀྱིས་གདངས་གསལ་བའི་ཨ་ལན་ཞིག་གིས་ཡོད་ཚད་
90



རེ་རྐང་གླིང་གི་སྒྲུང་ཐུང་། བར་གང་གི་མགོ་འཁོར་ཕོ་བྲང་།
མཇུག་རྫོགས་པར་བྱེད་མོད། ན་ཚོད་ཀྱིས་བཟོས་པའི་བསླུ་བྲིད་དེ་ལས་ད་
ལྟ་ཁྱོད་རང་བྱིས་པ་ལས་ཆེན་པོ་ཆགས་ཡོད་ཕྱིར་རྒྱལ་ཕམ་གྱི་དབྱེ་བ་ཆོད་
རག་ཅིག་ལ་ཁྱོད་ཀྱིས་བུ་དྭ་ཕྲུག་གི་ལ་རྒྱ་རྩོད་ངེས། ཡིན་ནའང་འདི་དག་ནི་
བྱུང་ཟིན་པའི་གཏམ་རྒྱུད་ཀྱི་བརྗོད་བྱ་ཙམ་ལས་ད་ལྟ་ཕལ་ཆེ་བ་ཞིག་བརྗེད་
ངེས་ཆོམ་པོས་འཁྱེར་ཚར་མོད་ཁྱོད་རང་དངོས་ནས་ཡིད་མི་ཆེས་པ་ཞིག་ནི་
རྨི་ལམ་གྱིས་བཟོས་པའི་མནར་གཅོད་དག་སྟེ། དངོས་ཡོད་ལྟ་བུའི་བྱུང་ཚུལ་
ཞིག་གིས་ཁྱོད་རང་འཇིག་རྟེན་འདི་དང་ཁ་མི་འབྲལ་ཐབས་མེད་བྱུང་།
དེ་ནི་ནམ་སྟོད་ཅིག་ལ་རྨིས་པའི་རྨི་ལམ་ཞིག་སྟེ། ནམ་མཁའི་ལྷ་མོ་དང་
ཡང་འདྲ་བའི་བུ་མོ་ཞིག་གིས་ཁྱོད་ཀྱི་དཔྲལ་བར་འོ་ཞིག་བྱས་རྗེས། “ཤེས་
རབ་ཀྱི་བུ། ཁྱོད་ཀྱི་བསམ་རྒྱུན་གཙང་བོ་སྔོན་མོའི་འབབ་རྒྱུན་ལྟར་མུ་ནས་
མུར་མེད་ནའང་། ཤེས་རབ་ཀྱིས་ནོག་པར་འགྱུར་བའི་བྱས་ཉེས་ཤིག་གིས་
ཁྱོད་ལ་སྙན་ངག་པའི་ཆོ་ལོ་མི་ཐོབ། དེ་ཡང་རྐང་རྗེན་མར་མེ་ཏོག་གི་བསིལ་
བའི་ཚལ་ན་རྒྱུག་དུས་ནས་བཟུང་སྟེ་མི་ཞིག་གི་དབུགས་རྒྱུན་འགག་རག་ཅིག་
ལ་ཁྱོད་ཀྱིས་འཇིག་རྟེན་འདི་ནས་ཉེས་པ་གནམ་ལ་མི་ཤོང་བའི་ནག་ཉེས་ཅི་
འདྲ་ཞིག་བཟོས་ཨང་། ཁྱོད་དངོས་ནས་ལྷ་ཡུལ་དུ་ཐོན་པའི་བར་དུ་ཨ་མ་
དང་ཞལ་མཇལ་མི་ཐུབ་པའང་རྒྱུ་མཚན་མེད་པ་ག་ལ་སྲིད། ”ཟེར། །
སྐབས་འདིར་ཁྱོད་ལ་སྨྲ་མི་ཤེས་པའི་ཚོར་བ་ཡ་མཚན་ཞིག་གིས་རང་
91



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་
ཉིད་ལྐུགས་པར་འགྱུར་བའི་རྣམ་རྟོག་སྐྱེས་ཤིང་། འཇིག་རྟེན་གྱི་ནོར་བུ་ཆེན་
པོ་ཉི་མ་དེ་ཡང་མར་མེ་རླུང་ཁ་ན་ཟད་པའི་ངང་ཚུལ་གྱིས་དལ་བུར་གཟིམ་ལ་
ཉེ་བའི་འཇིགས་སྐྲག་ཅིག་སྐྱེས་ཡོང་།
གསུམ་པ། །
ཁྱོད་དངོས་ནས་ཤི་སོང་། དམག་སྤྱི་དེས་འཕངས་པའི་མེ་མདའི་མདེའུ་
སྙིང་ཁ་ལ་ཟུག་པས་ཁྱོད་རང་འཇིག་རྟེན་འདིའི་མི་གཞན་ཞིག་དང་ཡང་
འདྲ་བར་ལྔ་བའི་ལམ་ལ་ཞུགས། ཁྱོད་ཀྱིས་མཛེས་སྡུག་ལས་སྙེམས་པའི་ལྷ་མོ་
ཞིག་གི་འོད་ཟེར་མཐོང་རག་ཅིག་ལ་ཐོག་མ་ནས་ངེས་པར་བཞུད་དགོས་པའི་
ལམ་ཁ་ཞིག་ལ་བསྐྱོད་བྱུང་། ཐུན་མིན་གྱི་སྒྲིག་གཞི་ཅི་ཡང་མེད་པར་ཁྱོད་
ཀྱིས་མཐེབ་མོ་སྟོན་གྱིན་ལག་པ་ཡར་བཀྱགས་ཏེ་ཤམ་བྷ་ལའི་ཕོ་བྲང་སྙེག་
གིན་པའི་རླངས་འཁོར་དག་བཀག་ན་ཡང་། སྒེའུ་ཁུང་ལས་བབས་པའི་རེ་
འདོད་ཀྱི་ཆར་བ་དག་ནི་ཚིག་མཚོན་དང་མཐོང་ཆུང་། ཟུར་ཟ་དང་འགྲམ་
ལྕག་དག་གི་མཚོན་དོན་ལ་རུང་བའི་སྐད་ངག་དག་ལས་ཡིད་སེམས་བདེ་ལ་
འབབ་པའི་འཐོབ་བྱུང་གི་ཕན་འབྲས་ཅི་ཡང་མ་ཐོབ། དེ་ལྟར་ནའང་ཁྱོད་
ཀྱིས་རྐང་བ་ས་ངོས་སུ་འཐིམ་ནས་བརླ་རྐང་བར་དུ་རུལ་བའི་དུས་སུའང་
མཐེབ་མོ་སྟོན་གྱིན་ལམ་ཁར་སྙེག་པའི་རླངས་འཁོར་དག་འདུག་རྒྱུའི་རེ་བ་
92



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
བཟུང་མོད། མེ་ཏོག་གི་རྒྱུན་ཆ་ཐོར་བཞིན་འཇའ་ཚོན་གྱི་གུར་ཁྱིམ་བསྙེག་
པའི་སྤྱི་སྤྱོད་རླངས་འཁོར་དེ་དག་རྡུལ་འཚུབ་བེར་འཇའ་གོར་དུ་འཐིམ་པའི་
བར་ལ་ཁྱོད་ཀྱི་ཐམས་ཅད་སྟོང་བར་གྱུར་ཅིང་མཐེབ་མོ་དང་བཅས་པའི་
རང་ཉིད་ཀྱི་ཡོད་ཚད་ཅིག་ཀྱང་འུར་འུར་རྒྱུག་པའི་རླུང་ནག་གི་རྦ་རླབས་ལ་
འཐིམ་སོང་།།
ཁྱོད་རང་གཉིད་སད་པ་བཞིན་ཞིང་ཁམས་ཤིག་ནས་དགྱེས་དུས་ཤིག་
ལ། ད་གཟོད་རང་ཉིད་ས་རིམ་པ་དགུའི་སྟེང་འོག་གིས་བཅད་པའི་དམྱལ་
བའི་ཡང་མཐའ་བཅུ་དགུ་བར་ལྷུང་ཡོད་པ་རྟོགས། གནས་འདི་ནི་གཞུང་
ལུགས་ཀྱིས་མ་བཟུང་ཞིང་དཀོན་མཆོག་གིས་ཀྱང་མ་མཐོང་བ་ཞིག་ཏུ་འདུག་
པས། ཁྱོད་ཀྱིས་ཁྱོད་ཀྱི་བསོད་ནམས་ལ་ཡི་རང་བྱས་ཤིང་། འཇིག་རྟེན་
འདི་དང་གཏན་དུ་གྱེས་མི་སྲིད་པའི་དམ་བཅའ་སྙིང་ལ་བརྐོས། འཇིག་རྟེན་
དེ་ནས་ཁྱོད་ཀྱིས་སྒྲོལ་མ་ཞེས་པའི་བུ་མོ་གསར་བ་ཞིག་ངོ་ཤེས་ཤིང་། རྟོག་
བཏགས་མ་ཡིན་པའི་རྒྱུ་མཚན་ཅན་གྱི་འཚོ་བ་གསར་བ་ཞིག་ལའང་བསྐྱར་
དུ་རོལ་འགོ་བརྩམས། ཡང་མཚན་མོའི་རྨི་ལམ་ཁ་ཤས་སུ་སྒྲོལ་མ་ཟེར་མཁན་
གྱི་བུ་མོ་དེ་བསྐལ་བ་དུང་ཕྱུར་དགུའི་རིང་ལ་བརྫིས་པའི་འཇིམ་བག་གི་
ས་དོང་ཞིག་ཏུ་གྱུར་འགྲོ་བ་རྨིས་ཤིང་། རང་ཉིད་ནི་བྲན་གཡོག་སྤྱི་ཚོགས་
ཀྱི་དུས་བབ་ཏུ་སྐྱེས་པའི་མི་སེར་དཀྱུས་མ་ཞིག་ཡིན་ཚུལ་རྒྱུན་དུ་རྨིས་
93



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ནའང་། ཁྱོད་ཀྱིས་ཐོབ་དཀའ་ཞིང་དོན་ཆེ་བའི་མི་ལུས་རིན་པོ་ཆེ་དེ་དེ་ལྟར་
ཚེ་གཅིག་རིང་ལ་འཇིམ་བག་གི་མི་རུ་བསྒྱུར་འདོད་མེད་པས་ནམ་ཡང་རྨི་
ལམ་དེའི་སྐོར་ལ་ཞིབ་འཇུག་བྱེད་ཅིང་། ནམ་ཉི་མ་ཞིག་ལ་འཇིམ་བག་བརྫི་
མཁན་གྱི་སྐྱེས་པ་དེའི་དྲུང་དུ་ཐོན་ནས་“ད་ཁྱོད་ཀྱིས་རང་ཉིད་དང་བཅས་
པའི་ཡོད་ཚད་ཅིག་མཚམས་བཞག་ན་རེད”ཅེས་བཤད་འདོད་མོད། །
སྒྲོལ་མའི་རྫུ་འཕྲུལ་གྱིས་ཁྱོད་ལ་སྐྱེ་བ་གསུམ་རིང་གཉིད་ཐུབ་རྒྱུའི་བཟི་
སྨན་ཞིག་འཐུང་དུ་བཅུག་ཡོད་ཕྱིར་ཁྱོད་ཀྱིས་ཀྱང་གླིང་རྗེ་གེ་སར་རྒྱལ་བོའི་
བརྟུལ་ཞུགས་བཟུང་སྟེ་བདུད་ཡུལ་ནས་མུན་འཐོམ་དུ་འདུག་པའི་དུས་ཡུན་
དེ་འདྲ་ཞིག་རང་སེམས་ལ་གཏན་འཁེལ་བྱས་ཡོད། ཁ་དབུགས་བཙོག་པའི་
གནས་ས་དེ་ནས་ཁྱོད་ཀྱིས་ཤེས་རབ་དང་བློ་སྤོབས་ཀྱི་དོན་དུ་འབར་བའི་མེ་
ལྕེ་དག་གཟིམ་པས། རང་ལ་སྔར་བྱུང་མ་མྱོང་བའི་ནད་ཡམས་ཤིག་གི་བྲོ་བ་
མྱང་མགོ་བརྩམས། ནད་གཞི་དེས་ཁྱོད་ཀྱི་ཡོད་ཚད་རུལ་སུངས་སུ་བཟོས་
ཤིང་དོན་ལྔ་སྣོད་དྲུག་དང་བཅས་པའི་རང་ཉིད་ཀྱི་དབང་བོ་མཐའ་དག་ཤ་
སྦྲང་གི་རིགས་ལ་དབང་བར་བྱས་པས། དོད་རྟགས་ཙམ་དུ་ཁྱེད་ཉིད་འཇིག་
རྟེན་འདིའི་ས་གཞི་ཆེན་པོ་དང་ཡང་འདྲ་བར་སེམས་ཅན་ཇི་སྙེད་ཅིག་གི་
འཚོ་བ་རོལ་སའི་བྱ་བའི་ཡུལ་ལ་གྱུར་སོང་།
འབུ་སྦྲང་གི་ཤི་གོད་ཀྱི་སེག་སྒྲ་དེ་ལས་བསྩལ་བའི་ཉམས་སྣང་གིས་ཁྱོད་
94



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང༌།
ཀྱི་སོང་ཟིན་པའི་འཇིག་རྟེན་གྱི་ཟང་ཟིང་གི་འཚོ་བ་དག་བསྐྱར་དུ་བློ་ངོར་
འཆར་བར་བཟོས་པས། ཁྱོད་ཀྱི་ཡོད་ཚད་གཡོ་འོག་ཏུ་ཐེབས་པ་ཤེས་ཤིང་
རང་ཉིད་ལ་བདུད་ཀྱི་ཆོ་འཕྲུལ་སྟོན་པར་ཁ་གཡར་ཏེ་བུ་མོ་དེ་དང་གཏན་
བྲལ་བྱེད་འདོད་ནའང་། ནད་ཡམས་ཀྱིས་བཟུང་བའི་རང་གི་ལུས་པོ་དེ་རླུང་
ཁ་ན་ཟད་པའི་དར་ལྕོག་ཅིག་གི་རང་བཞིན་ལྟར་རྒུད་པ་ནས་རྒུད་པའི་ལམ་
དུ་བསྙེགས་ཡོད་ན། ཁྱོད་ཀྱིས་སྐྱོ་ཉམས་ཀྱིས་བཏོན་པའི་གླུ་ངག་གི་འདོད་
གཞས་ཐུན་གཅིག་བླངས་རྗེས་སྔར་མལ་དུ་མིག་ཟུང་བཙུམ་པའི་བར་ལ་
གཉིད་འདུག་རྒྱུའི་སེམས་ཐག་བཅད།
གཉིད་ལས་སད་རྗེས་ཁྱོད་ཀྱིས་ལུས་འབྲེལ་བཞག་མྱོང་བའི་བུ་མོ་དེ་ཡི་
འགྲམ་པར་འོ་ཞིག་བྱས་རྗེས། “འགྲོ་བ་དག་གི་བྱམས་སེམས་ཀྱིས་བཏེགས་
པའི་སེམས་པ་འདི་ལ། སྙིང་རྗེ་ཞེས་པའི་གོ་ཁྲབ་དེ་མེད་ན། ཁྱོད་ཀྱི་ཤ་ཁྲག་
གདོས་བཅོས་ཀྱི་ཕུང་བོ་དེ་ཡང་། དམག་འཁྲུག་བརྒྱབ་རྗེས་ཀྱི་མཁར་ཤུལ་
རྙིང་བ་ཞིག་གམ་ཡང་ན་ཞིག་རལ་དུ་གྱུར་བའི་གྱང་གོག་ཅིག་ལ་བརྩིས་
དང་ཅི་ལ་མི་རུང་། ངེད་ནི་མཐོ་བ་གནམ་དང་དམའ་བ་ས་ཡི་རྒྱན་དུ་གྲུབ་
པའི་ཉི་ཟླ་ཟུང་གི་འོད་སྣང་དེ་རང་གི་ལུས་སུ་གྱོན་ནས། འཇིག་རྟེན་འདིའི་
གཞུང་ལུགས་ཀྱི་ཆུ་རྒྱུན་རིང་མོ་ཞིག་གི་རབ་ཁ་བརྒལ་བཞིན། སྐྱབས་གནས་
གཞན་ཞིག་ལ་རེ་བ་དང་བཅས་མགོ་འབུལ་ཞུ་རྩིས་ཡོད་པས། བདག་གི་
95



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་ཐང་།
རུས་ཀོག་རླུང་བུ་དང་ལྷན་དུ་གྱུར་རག་བར་ལ་ཁྱེད་ནས་ཁྱོད་རང་བདག་
གི་ཆུང་མ་ཡིན་ཞེས་འཇིག་རྟེན་གྱི་ཕྱི་ནང་ཀུན་ལ་གྲགས་སུ་འཇུག་རྒྱུ་
དང་། མཁར་རྫོང་ལྟ་བུའི་མི་གཤིས་ཀྱི་འཚུལ་འཆོས་ཡོད་དོ་ཅོག་གི་སྒོ་མོ་
ཆེས་ཆེར་ཕྱེས་ཏེ་བདག་ཉིད་འཆི་བའི་དུས་སུའང་། པུས་བཙུགས་ཏེ་ཞུ་བ་
མ་བྱེད་རོགས།”ཞེས་ཡབ་མེས་ཀྱི་སྙིང་སྟོབས་མཚོན་པའི་ཁ་གཡང་དེ་ཙམ་
ཞིག་བསྒྲགས་རྗེས་བཙོན་ཁང་གི་ཕྱོགས་སུ་གཟས་ཏེ་སོང་།
བཞི་བ།
ཁྱོད་ཀྱིས་སྒེའུ་ཁུང་ལས་འཕྲོས་པའི་ཟླ་ཟེར་གྱི་འཇམ་ཤ་མྱངས་པས་
ཁྱོད་རང་མི་སེམས་ཀྱི་དུངས་པ་བརྗོད་པའི་སྙན་ངག་པ་རྣལ་མ་ཞིག་གི་
ཚད་གཞི་ལྟར། སྣ་ལ་གཟན་པའི་ཆང་དྲི་སྟུག་པོ་ཞིག་གིས་གོམ་པ་ཁྱར་ཁྱོར་
ངང་ཚོན་སྣ་མང་པོའི་གློག་སྒྲོན་བཀར་འདུག་པའི་མགྲོན་ཁང་དེའི་སྒོ་རྩར་
ཐོན། ཞབས་ཞུ་མས་རྣམ་ཤེས་ཀྱི་དབང་བོ་བརྐུ་བར་སྙམ་པའི་མིག་མདངས་
ཤིག་ཁྱོད་ཀྱི་ཕྱོགས་སུ་འཕངས་པས། ཁྱོད་ཀྱིས་རང་ཤག་གི་ལྡེ་མིག་སྤར་
གང་བོ་དེ་ཚུར་ལེན་པའི་གོ་སྐབས་དང་བསྟུན་ནས་ཁོ་མོར་དམ་དུ་འཁྱུད་དེ་
འཁྱུད་སྦྱོར་བྱས། མེ་ཏོག་ཚལ་གྱི་བསིལ་བ་དག་གཏོར་བར་བྱེད་པའི་སྤྱང་
མོ་ཞིག་གི་ངུ་རྒྱང་ཁོ་ནས་ཁྱོད་ཀྱིས་བུ་མོ་དེ་ངང་ཆུང་དང་། སྡར་མ། བྲན་
96



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
གཡོག་དག་གི་དོད་རྟགས་ཤིག་ཏུ་གློ་གསལ་བརྒྱབ་ཅིང་། དེ་ཡི་རིགས་རྒྱུད་
ལ་གཏོགས་པའི་སེམས་ཅན་དག་ཀྱང་དམྱལ་བ་མི་ཡུལ་དུ་མྱངས་འདུག་
མཁན་ཞིག་ལ་ཁྲུན་ཐག་བཅད། ཁྱོད་ཀྱིས་བདེ་མྱོང་གི་ལོངས་སྤྱོད་ཧྲིལ་བོ་
དོན་དུ་གཉེར་རྗེས་སུ། ཚེ་གང་རིང་གི་ངལ་བ་སེལ་བའི་གཉིད་ཐུན་གཅིག་
གི་འཚོ་བའང་ལོངས་སུ་སྤྱོད་འགོ་བརྩམས།
རྨི་ལམ་ལས་རྣ་ལ་གཟན་པའི་བོའུ་སྐད་ཅིག་གྲགས་པ་དང་མཉམ་དུ་
ཁྱོད་ཀྱི་བྲང་ཁ་ནས་དམར་ལྷོག་ལྷོག་གི་ཟུངས་ཁྲག་བཞུར་འགོ་བརྩམས་
ཤིང་། ཐག་རིང་གི་ཕ་ཡུལ་ལྟ་བུའི་ས་ཕྱོགས་ཤིག་ནས་ཁྱོད་ཀྱི་ཕྱོགས་སུ་
འབོད་སྐད་ལན་གསུམ་བཏང་ལ། བསིལ་རླུང་ལྡིང་བའི་འཇམ་ཉེན་གྱི་ཚོར་
བ་དེའི་ཤུགས་བསྟན་དུ་ནོར་ནག་གི་ལྕི་བའི་དྲི་མ་བསྐ་བོ་ཞིག་འཐུལ་ཡོང་།
སྐབས་འདིར་ཁྱོད་ཀྱིས་བླ་སྲོག་གི་དོད་དུ་གྱུར་བའི་གཞི་བདག་གང་
རུང་ཞིག་གི་མིང་ནས་འབོད་ཀྱིན་ཀི་རྒྱུང་ལན་གསུམ་བྱས་པས། རྐྱང་ཐང་ན་
དབྱར་རྩྭ་ཟ་བཞིན་པའི་བོད་གཙོད་ཁྱུ་ཞིག་ཆུ་རགས་ཤོར་བ་བཞིན་ཁུ་ནུ་རི་
རྒྱུད་ཀྱི་ཕྱོགས་སུ་བྲོས་ཤིང་། ལོ་རྒྱུས་ཀྱི་དེབ་ཐེར་ལ་དགོད་རུང་བའི་མི་སྣ་
ཞིག་གི་རྡོ་རིང་གི་ཁུངས་སུ་འཐིམ་པ་རྨིས།
ལྔ་བ།
97



རེ་རྐང་གླིང་གི་སྒྲུང་ཐུང་་| བརནང་གི་མགོ་འཁོར་ཕོ་བྲང་།
དམག་སྤྱི་དེས་ཁྱོད་ཀྱི་ཕྱོགས་སུ་འཕངས་པའི་མེ་མདའ་དེའི་མདེའུ་
འཇམ་མཉེན་གྱི་མེ་ཏོག་ཅིག་ཡིན་པའི་དབང་དུ་བཏང་ན། ཁྱོད་ཀྱི་བྲང་
ཁ་ན་འབབ་ཀྱིན་པའི་ཁྲག་དམར་གྱི་རྦབ་ཆུ་དེ་ཡང་རྣམ་ཤེས་ཀྱི་རང་སྣང་
གསལ་བའི་རྒྱལ་ཁའི་དཔལ་འབར་ཞིག་ཡིན་ངེས་པས། ཁྱོད་ཀྱིས་གཉིད་
གུང་དུ་སྐྱེས་ཆེན་ཞིག་གི་མིང་ནས་འབོད་མགོ་བརྩམས། སྐྱེས་ཆེན་དེའི་
མིང་ལ་ཤཱཀྱ་ཐུབ་པ་ཟེར་ཞིང་། འགྲོ་བ་འདིའི་རྣམ་ཤེས་ཀྱི་ཕྱི་ནང་གསལ་
བའི་རང་དབང་གི་རྒྱལ་སྲས་ངོ་མ་ཞིག་སྟེ། རླུང་བུ་དང་ལྷན་དུ་འོངས་ཤིང་
སེམས་པ་དང་ལྷན་དུ་ཕྱིར་འགྲོ་བའི་རྫུ་འཕྲུལ་གྱི་བདག་པོ་ཆེན་པོ་ཞིག་ཡིན།
མཇུག
ཁྱོད་ཀྱི་ལག་གཉིས་ཟུང་དུ་སྦྲེལ་བའི་ལྕགས་སྒྲོག་དེ་ལས་དམར་མདོག་
གི་འོད་ཟེར་ཞིག་འཕྲོས་པའི་མོད་ལ་རང་ཉིད་འཕྲུལ་འཁོར་དམར་བོ་ཞིག་
ཏུ་གྱུར་ཞིང་། བོད་གཙོད་ཅིག་གི་སྙིང་ཁར་ཕོག་པའི་མདེའུ་ཞིག་གིས་ཁྱོད་
ཀྱི་མིག་ཟུང་དང་བཅས་པའི་རི་ར་བ་ཁང་ཁྱིམ་ལ་སོགས་པ་དམར་བོ་ནས་
དམར་བོ་བསྒྱུར་སོང་། །
༢༠༠༤ལོའི་ཟླ་གསུམ་པར།
《མཚོ་སྔོན་བོད་ཡིག་གསར་འགྱུར》སྟེང་སྤེལ།
98



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
གཤིན་རྗེའི་ལག་རྡོ།
འགྲུད་བཞུད་པ་ཁྱུ་དང་ཁྱུ་བྱས་ཏེ་གཙང་བོ་དེའི་འགོ་ཁུངས་དེད་
ཀྱང་སྐམ་ལ་ཉེ་བའི་གངས་རི་ནི་དུར་ཁྲོད་ཅིག་གི་རྒྱབ་ལྗོངས་ལྟར་ཀེ་རེར་
འགྲེངས་པའི་ལམ་ཐག་ཅིག སུ་ཞིག་གི་མིག་ཟུང་ལའང་ལོངས་སུ་སྤྱོད་རྒྱུའི་
སྐལ་བ་མ་ཐོབ།
དེ་རིང་ནི་སྐུ་ཞབས་དྲིལ་བུ་སྐུ་བཀྲོངས་པའི་ཉིན་དང་པོ་ཡིན་
ཞིང་། བརྙན་འཕྲིན་དང་རྒྱང་བསྒྲགས་ལས་“ལག་དམར་དེ་ལག་འབོབ་སྤུས་
མཁན་གྱི་ཡུལ་གྱུར་བ་ཞིག་རེད”ཅེས་དུས་རབས་ཉེར་གཅིག་གི་གོམ་བགྲོད་
དང་ཡོངས་སུ་མི་མཚུངས་པ་མེད་པའི་གསར་འགྱུར་སྤེལ་ཅིང་། སྒེར་གཉེར་
གྱི་ཚགས་པར་ཁ་ཤས་སུ“བུད་མེད་ལག་འབོབ་སྤྱས་མཁན་ཞིག་”ཅེས་པའི་
སྒེར་ཚུགས་རང་བཞིན་ཅན་གྱི་བསྒྲགས་གཏམ་ཡང་སྤེལ་འདུག
དྲང་མོར་བཤད་ན་གུས་པོས་འབྲི་བཞིན་པའི་སྒྲུང་རིང《དམྱལ་བའི་
ལེའུ》རུ་མི་སྣ་གཙོ་གྲས་སྐོར་ཞིག་གི་སྣང་བརྙན་ད་དུང་ཡང་སྟོང་བར་ལུས་
ཡོད་པས་སྐུ་ཞབས་དྲིལ་བུ་ལྟ་བུའི་མི་འཇོན་ཐང་ཅན་ཞིག་བདག་ཏུ་ཐོབ་
ན་དེ་ནི་ཤིན་ཏུ་འོས་ཤིང་འཚམ་པའི་གོ་སྐབས་ཤིག་ཡིན་མོད། ཉེ་སྔོན་སྒྲུང་
99



རེ་རྐང་གླིང་གི་སྒྲུང་ཐུང་བར་ནང་གི་མགོ་འཁོར་ལོ་བྲང་
གཏམ་གསར་རྩོམ་ལ་བྲེལ་བའི་གྲོགས་མཆོག་ཅིག་གིས《གཤིན་རྗེའི་ལག་རྡོ》
ཞེས་པའི་སྒྲུང་གཏམ་ཞིག་འབྲི་རྩིས་བྱས་པ་ལེགས་གྲུབ་མ་བྱུང་ཞིང་།
དེ་ཡང་གཙོ་བོ་ཁོའི་བགོ་སྐལ་དུ་སྣང་བའི་རྒྱབ་ལྗོངས་སྐོར་ཞིག་《ཤམ་
བྷ་ལའི་བྱ་རྒོད》ཅེས་པ་ཁོ་ནས་མིང་བྱང་འཕྲོག་པར་དོགས་པ་ཡིན་ཞེས་
པའི་གླེང་སྒྲོས་ཤིག་གི་ཟུར་ཙམ་བཤད་མྱོང་བས། ངས་ཀྱང་སྒྲུང་རིང་འབྲི་
མཚམས་བསྒྱུར་ཏེ་གྲོགས་པོའི་རེ་བ་ལྟར་བར་དོ་ལྟ་བུའི་དབང་ཆ་བརྩོན་ལེན་
བྱས་ཀྱང་མཐའ་མཇུག་ཚང་མ་གཞན་དབང་དུ་གྱུར་བས་གྲོགས་མཆོག་གི་ཁ་
བྱང་མི་བརྐུ་ཐབས་མེད་བྱུང༌།
ཐེངས་འདིའི་གཞན་དབང་གི་བྲེལ་འཚུབ་ཁོ་ནས་རང་ཉིད་ཀྱི་དུས་
ཚོད་ཧྲིལ་བོར་དངོས་ཡོད་ཀྱི་བདེན་པ་ཞིག་གི་རིན་ཐང་གིས་ཁ་གསབ་རྒྱག་
མ་ཐུབ་པས་ངས་དུས་ཚོད་ཀྱི་གོ་རིམ་འཆོལ་བའི་སྤྱི་འགྲོས་ཤིག་རྒྱབ་རྟེན་
དུ་བཙལ་ཏེ་སྒྲུང་གཏམ་འདི་བྲིས་པ་ཡིན་མོད། འོན་ཀྱང་བར་སྟོང་དེ་ཡང་
གཞན་དབང་ཁོ་ནར་གཏོགས་འདུག་པས་འདི་ལ་བྱུང་རིམ་དང་སྒྲིག་གཞི་
སོགས་ཀྱི་ཆ་རྐྱེན་མི་ཚང་བ་ཀློག་པ་པོ་ཀུན་གྱིས་ཐུགས་སུ་འཇོག་པར་འཚལ།
སྐུ་ཞབས་དྲིལ་བུ་སྐུ་གཤེགས་པའི་མྱ་ངན་གྱི་དབྱངས་འགྲོས་དེ་བར་དོ་
100



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
བརྒྱུད་གཤིན་རྗེའི་སྒོ་དྲུང་དུ་བསླེབས་པས་ལས་མཁན་དག་བྲེལ་ལོང་ལོང་དུ་
གྱུར་ཅིང་། ཐ་ན་རང་ཉིད་ཀྱི་ཕྲག་ཏུ་བབས་པའི་ལས་འགན་ལྕི་མོ་དེ་དག་
ཀྱང་རེ་ཞིག་རྒྱབ་ཏུ་དོར་ཏེ་ཐད་ཀར་གཙོ་དཔོན་གྱི་སར་རྒྱུག གཙོ་དཔོན་
དང་དྲུང་ཡིག་གཉིས་ཀྱིས་ཀྱང་སྔ་མོ་ནས་གྲ་སྒྲིག་བགྱིས་ཡོད་ལ། ཚང་མ་
བྲེལ་འཚུབ་ལངས་འདུག་པའི་བཟོ་ལྟ་ཁ་ཚུར་མ་འཁོར་ཡང་རྟོགས་ཐུབ། རེ་
ཞིག་སོང་རྗེས་གཙོ་དཔོན་གྱིས་ཁ་པར་ཅོག་ཙེའི་སྟེང་ལ་བཞག་ཅིང་། གཟབ་
ནན་གྱི་གདོང་ལ་ཐེ་ཚོམ་ཞིག་རྒྱས་ཏེ། །
“ད་སྐབས་སུ་བབ་པ་སྐུ་ཞབས་དྲིལ་བུའི་ལས་བགོས་ཀྱི་གནད་དོན་
གཅིག་པུ་རེད་བསམ་མོད། འོན་ཀྱང་བར་དོའི་ས་ཚིགས་ཀྱི་ཁ་པར་ལྟར་ན་
ཁོ་དང་ལྷན་དུ་ཁོ་བཀྲོངས་མཁན་གྱི་ལག་དམར་སྲས་མོ་ལྷ་མོའང་ཡོང་གིན་
འདུག་ཟེར་བས་ང་ཚོས་ཚོད་དཔག་བྱས་པའི་གནས་ལུགས་དེ་རེ་ཞིག་རྒྱབ་ཏུ་
དོར་ཏེ་སླར་ཡང་གྱོད་དོན་གྱི་སྐོར་ལ་གཟབ་ཞུ་བྱེད་དགོས་པར་འདུག”ཅེས་
མདུན་ཅོག་སྟེང་གི་སྙན་ཞུ་བརྩེགས་མ་དེ་ཁྲིམས་གཅོད་སྡེ་ཁག་གི་ཚན་གཙོ་
རེ་རེར་བགོ་བཤའ་བརྒྱབ་རྗེས་རང་གི་བགོ་སྐལ་དེ་ཡང་གསར་འགོད་པར་
སྤྲད་ཅིང་། །
“སང་ཉིན་ཁྲིམས་གཅོད་ཁང་དུ་ཚོགས་འདུ་བསྡུ་དགོས”ཞེས་བརྗོད་
བཞིན་ཐོན་སོང་།
101



རེ་རྐང་གླིང་གི་སྒྲུང་ཐུང་་བར་སྣང་གི་མགོ་འཁོར་ཕོ་བྲང་།
ཕྱི་ཉིན་ཁྲིམས་གཅོད་སྡེ་ཁག་གི་འགོ་གཙོ་སྔ་མོ་ནས་ཁྲིམས་གཅོད་ཁང་
དུ་བསླེབས་ཤིང་། ཁྱད་དུ་འཕགས་པའི་ཁྲིམས་རྩོད་མཁན་ཞིག་ལ་རེ་བ་བྱེད་
ཀྱིན་དམའ་རིམ་གྱི་གྱོད་དོན་ལ་རྣ་བ་བླག་འགོ་བརྩམས།
ཁྲིམས་གཅོད་དང་པོ།(སྲིད་དོན་སྡེ་ཁག)
“་མ་གཞི་དྲིལ་བུའི་སྲོག་གཅོད་ཀྱི་ལག་ཆ་སྟེ། ལྷ་མོ་ཁོ་ན་ལག་དམར་དུ་
ངེས་ཤིང་། དེའི་བྱུང་འབྲེལ་ཡང་ཤམ་བྷ་ལའི་བྱ་རྒོད་ཅེས་པའི་རྩོམ་གྱི་ཁ་
བྱང་ལན་འདུག སྤྱིར་ན་གཤིན་རྗེའི་ཁྲིམས་སྲོལ་ཨང་ཐེར་འབུམ་བཅུ་གཉིས་
ཀྱི་ལེའུ་དང་པོར་གྱོད་གཞི་གཞན་གྱིས་བཙལ་འཚོལ་བྱས་པ་ཞིག་ཡིན་ན་
དེ་ལ་དམིགས་བསལ་གྱི་གུ་ཡངས་ཡོད་ཟེར་མོད། ད་ཐེངས་ཀྱི་གྱོད་དོན་ནི་
དེ་ལས་ལྡོག་སྟེ་ཁྲིམས་སྲོལ་ཐེར་འབུམ་བཅུ་གཉིས་ཀྱི་ལེའུ་གསུམ་པའི་ནང་
བཤད་པ་ལྟར་མི་གསོད་ཀྱི་ལག་ཆ་གཞུང་བཞེས་དང་། ལག་དམར་བ་ཐག་
གཅོད་ཀྱི་གནད་དེ་ལ་ཐུག་འདུག དེ་ལྟར་བྱས་ན་ཀུན་སྤྱོད་དང་མཐུན་པོ་
ཡོང་གི་རེད”ཚར་སོང་། །
ཁྲིམས་གཅོད་གཉིས་པ།(ཆོས་ལུགས་སྡེ་ཁག)
“་མི་འཐད་དེ། ཁྲིམས་གཅོད་ས་ན་ཀུན་སྤྱོད་མེད་ཅིང་། གཙོ་བོ་ཁྲིམས་
འགལ་གྱི་ནག་ཉེས་ཁོ་ནར་བལྟ་དགོས་པས། ད་ཐེངས་ཀྱི་ནག་ཉེས་འདི་དྲིལ་
102



རེ་རྐང་གླིང་གི་སྒྲུང་ཐུང་བར་སྣང་གི་མགོ་འཁོར་ཕོ་བྲང་།
བུར་འབྲེལ་བ་མེད་པ་ག་ལ་སྲིད། གཙོ་བོ་ཁོའི་ལམ་གྱི་གདམ་ག་ཁོ་ནའི་ནོར་
འཁྲུལ་ལ་ཐུག་ཅིང་། ལྷ་མོ་ཉིད་ལག་དམར་ཙམ་ལས་བཙལ་དགོས་པའི་ལྷ་
མོ་ངོ་མ་མ་རེད། གཤིན་རྗེའི་ཁྲིམས་སྲོལ་ཨང་ཐེར་འབུམ་བཅུ་གཉིས་པའི་
ལེའུ་གཉིས་པ་ལྟར་ན་རང་ཉིད་རང་གིས་བསད་པའི་ནག་ཉེས་ལ་རང་ཁོ་
ན་ལས་གཞན་གྱིས་ཐེ་ཇུས་བྱ་མི་རུང་ཞེས་བྲིས་ཡོད་པ་དང་། གཞན་ལྷ་མོ་
བཙལ་འཚོལ་བྱས་པའི་མི་སྣ་སྔ་མ་བརྒྱད་པོ་ཡང་ཁྲིམ་ལུགས་འདི་ལས་འདས་
མེད”ཚར་སོང་།
མཇུག་མཐར་ཁྲིམས་གཅོད་སྡེ་ཁག་གི་འགོ་གཙོས་“སྤྱིར་ན་སྲིད་དོན་སྡེ་
ཁག་ལའང་གནས་ལུགས་མེད་པ་མ་རེད། འོན་ཀྱང་ཁྲིམས་ནི་ཁྲིམས་ལས་
འདའ་མི་སྲིད་པས་འགན་འདི་ཆོས་ལུགས་སྡེ་ཁག་ལ་སྤྲད་པ་ཡིན”ཞེས་
ཚོགས་གྲོལ།
“འཇིག་རྟེན་ན་གྲེ་བ་འགག་པའི་གླུ་བ་ཅི་འདྲ་མང་པོ་ཞིག་ཡོད་པ་རེད་
ཨང་”ལྷ་མོས་ཕྱི་ཕྱོགས་སུ་བལྟ་བཞིན་དེ་སྐད་བརྗོད།
“ཁྱོད་ཀྱིས་ང་མ་བསད་ཀྱང་རང་ཉིད་སྔ་མོ་ནས་རང་གིས་བསད་ཚར་
ཡོད”དྲིལ་བུས་ཀྱང་ཁ་གྲགས་བྱུང་།
io3



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
“གང་ལྟར་གཙང་པོ་གཅིག་ལ་ལན་གཉིས་བརྒལ་མི་ཐུབ”ལྷ་མོས་
ལྷོད་བག་གི་ལག་པ་དེ་ཚུར་སྲིང་བཞིན་“ངས་ཁྱོད་ལ་ཕྱིར་དྲན་ཐེངས་ཤིག་
སྦྱོར”ཞེས་དྲིལ་བུའི་ལག་མགོར་འཐམ་བྱུང་བས་དྲིལ་བུའི་ལག་པ་ནི་གློ་བུར་
དུ་གཉེར་མས་ཁེངས་ཏེ་འཁྱག་དར་དང་འདྲ་ལ། དེའི་རྩ་ལམ་དུ་རྒྱུ་བ་ནི་
ཁྲག་མ་ཡིན་པར་འོ་མ་རྐྱང་རྐྱང་རེད་འདུག
“འདི་ཅི་ཡིན་ནམ།”ཞེས་ལྷ་མོར་བལྟ་དུས།
“འདི་ནི་ཁྱོད་ཀྱི་རྒྱལ་རབས་ཏེ། ལག་པ་རྙིང་པ་ཞིག་གིས་ལམ་སྣེའི་ལྷ་
མོ་བཟུང་བའི་རྐྱེན་རེད”ཟེར།
སྐབས་དེར་ལྷ་མོས་སླར་ཡང་དྲིལ་བུའི་མིག་སྐོགས་སུ་བརླན་གཤེར་ཅན་
ཞིག་བླུགས་པས་དྲིལ་བུའི་སེམས་སྟེང་གི་ཁ་བ་ག་ལེར་བཞུར་ཞིང་། འོ་མ་རྒྱུ་
བའི་རྩ་ལམ་གྱི་གཤེར་ཁུ་དེ་ནག་སོབ་སོབ་ཀྱི་སྐྱེས་པ་སྐོར་ཞིག་ཏུ་གྱུར་སོང་།
“ཆང་འདི་དང་པོས་མ་བཟི།།
ཆང་འདི་གཉིས་པས་མ་བཟི།།
ཆུང་འདྲིས་བྱམས་པས་ཞུས་པའི།།
ཞལ་དཀར་གང་གིས་བཟི་སོང་།”
སྐྱེས་པ་དེ་དག་ལས་ཀླད་གཙུག་དམར་ཆིལ་ལེར་གསལ་བའི་བཙུན་པ་
104



རེ་རྐང་གླིང་འི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ཞིག་གིས་དེ་ལྟར་ཁ་གྲགས་བྱུང་། ལྷ་མོ་གློ་བུར་དུ་ཧ་ལས་ཤིང་ཅི་ཡང་མི་སྨྲ་
བར་ཅེ་རེར་སྡོད་རྒྱུ་ལས་བྱ་ཐབས་ཟད་སོང་།
“ཝ་ཡེ། ལྟས་ཕྲུག་ཁྱོད་ངའི་བྱམས་པ་དང་ལྷན་དུ་སྐྱེས་རྫོགས་ཀྱི་འཇིག་
རྟེན་འདི་ལ་ཐལ་བ་འགམ་དུ་ཡོང་བ་ཡིན་ནམ། ཁྱོད་ཚོར་མཚོན་ན་ཕྲག་
དོག་སྔ་མོ་ནས་ཤི་ཡང་ངའི་མཛེས་སྡུག་ཡོད་ཚད་གསར་དུ་སྒོམ་གྱིན་ཡོད་
པས་ཕྲག་དོག་ནི་ངའི་བླ་སྲོག་ཡིན”ཟེར།
“ཨ་ལ་ལ། བཙུན་པས་ཀྱང་ཆང་འཐུང་ཆོག་གམ།”
“གཙོ་བོ་ཁྱོད་ཀྱིས་ཆང་མ་བཏུང་པའི་སྡུག་འབྲས་བདག་ལ་འཁོར་
སོང་།”
རབ་རིབ་ཏུ་གྱུར་པའི་བཙུན་པ་དེས་“ང་ལ་མཛེས་སྡུག་གནང་རོགས་
”ཞེས་ལག་པ་བརྐྱངས་པ་དེ་མཐའ་མ་གཤེར་ཁུ་ཞིག་ཏུ་གྱུར་ཏེ་དྲིལ་བུའི་རྩ་
ལམ་དུ་བཞུར། །
“ངས་ཅི་ཡང་མཐོང་གི་མི་འདུག་”དྲིལ་བུས་དེ་སྐད་སྨྲས།
“མ་མཐོང་ན་དགའ།”
“ཁོ་སུ་རེད་དམ།”
“ཡུལ་གྱར་རྡུང་ལེན་པ་ཞིག་རེད”གནམ་ས་བཞུ་བའི་ཞུན་མ་ཉིད་ཁོ་
105



རེ་རྐང་གླིང་གི་སྒྲུང་ཐུང་།[བར་གང་གི་མགོ་འཁོར་ཕོ་བྲང་།
གཉིས་ཀྱི་བགྲོད་ལམ་ཐོག་བབས་པས་ལམ་བུ་གདམ་གསེས་ཀྱི་ཕྱོགས་ལ་ངལ་
བ་ཅི་ཡང་མེད་མོད། འོན་ཀྱང་དྲིལ་བུས་བློ་ཁ་དེ་མ་ཉིད་དུ་མངོན་སུམ་གྱི་རྨི་
ལམ་ཞིག་གི་རྒྱབ་ཏུ་སྦས་ནས་ལྷ་མོའི་ལུས་པོར་ཤི་འཐམ་རོ་འཐམ་བྱས་རྐྱེན་
ལྷ་མོ་སྡོད་བཟོད་མེད་པར་ཀུ་ཅོ་ལྟ་བུའི་སྐད་ངན་བཏོན་རུང་།
“དེ་ཡང་ཁྱོད་ཀྱིས་བསགས་པའི་རྒྱུ་ནོར་ལས་རང་གི་རིགས་རྒྱུད་དུ་མི་
རིག་”ཅེས་དྲིལ་བུ་ཁེར་དགོད་ཅིག་བྱས།
སྤྲོ་རླབས་འཕྱུར་བའི་འཛུམ་མདངས་སྐོར་ཞིག་ལྷ་མོ་ཁོ་ནའི་མིག་དབང་
གིས་བསད་ཅིང་། ཡོངས་སུ་ཚར་བའི་མྱ་ངན་གྱི་ཀློང་རིམ་དེ་ཡང་ཆུ་ལོག་
རྒྱས་པ་ལྟར་ཤུགས་དྲག་པོས་གྱེན་ནས་གྱེན་དུ་འཕྱུར་ཏེ་དངོས་མིན་གྱི་ནམ་
མཁའ་ཞིག་ལ་གཏོར་བས་སྐད་ཆ་ལྷག་མ་ཞིག་རླུང་གིས་འཁྱེར་ཏེ་ཤམ་བྷ་
ལར་འཕུར།
“ངས་བཙལ་འཚོལ་བྱས་པའི་རྒྱུ་འབྲས་དེ་ཇག་པ་སྙིང་རྗེ་མེད་པ་ཞིག་
རེད་འདུག”
ལྷ་མོ་ཡང་ཅུང་སེམས་འགུལ་ཐེབས་མོད། འོན་ཏེ་ཁོ་མོས་རང་ཉིད་ནི་
སུ་ཞིག་གིས་བེད་སྤྱོད་བྱེད་བཞིན་པའི་ལག་ཆ་ཞིག་ཡིན་པ་ཤེས་རྟོགས་བྱུང་
io6



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
ཡོད་པས་དེ་ལྟའི་བྱ་བ་སྒྲུབ་པ་རང་དབང་ན་མེད་པ་སྔ་ས་ནས་ཚོར་ཡོད།
“་དོན་ངོ་མར་ཁྱོད་ཀྱིས་བཙལ་འཚོལ་བྱས་པ་གཏོར་བརླག་གི་ཆེད་དུ་
ཡིན་ནམ”
“ངས་ཀྱང་དྲི་བ་འདི་རང་ཉིད་ལ་ཐེངས་མང་པོ་བཏོན་མྱོང་ཡང་མཐར་
གཏུགས་ན་ཡོད་ཚད་གཞན་དབང་རེད་”
སྐབས་འདིར་ཁོང་གཉིས་མུ་མེད་ཀྱི་བྱང་ཐང་ཞིག་ཏུ་བསླེབས་ཡོད་
ཅིང་། སྒོ་དང་སྒེའུ་ཁུང་ཧྲིལ་བོ་ཕྱེས་པའི་ནམ་མཁའ་དེ་རྩེད་མཚར་གྱིས་
དགོད་པའི་མིག་འབྲས་ཤིག་དང་འདྲ་བར་གཡོ་འགུལ་མེད་པར་ཅེ་རེར་
གནས། །
གློག་གི་དུང་ཆེན་ལས་གནའ་རབས་ཀྱི་སཱ་ཁ་སིའི་གདངས་དབྱངས་ཤིག་
གྲག་པ་བསིལ་རླུང་བཞིན་ཁོ་དང་ཁོ་མོ་གཉིས་ཀྱི་ལུས་སེམས་སུ་ཟུག་པས་ཁོ་
གཉིས་ལ་སྐད་ཆ་གསར་བ་ཞིག་གི་གླེང་སློང་བཟོས།
“ཁྱོད་རང་རང་ཉིད་ཀྱི་ལས་དབང་དང་འཚམ་པའི་མི་སྣ་རླབས་ཆེན་
ཞིག་གི་བྱ་བཞག་ལ་མི་སྤྲོ་བར་རྐང་གླིང་འབུད་མཁན་གྱི་བྱིས་པ་ཞིག་ཏུ་
བརྩོན་དོན་ཅི་ཡིན”
“མ་གཞི་ནས་གཏོར་བརླག་ཅེས་པ་དེར་སིམ་ཡོད་ལ། ངས་བརྩོན་ལེན་
i07



རེ་རྐང་གླིང་གི་སྒྲུང་ཁྲུང་་ བརནང་གི་མགོ་འཁོར་ཕོ་བྲང་།
བྱེད་བཞིན་པ་ནི་ཡུལ་དུས་ལུང་རིགས་དང་འགལ་བའི་མིང་བྱང་ཞིག་གསར་
བཟོ་བྱ་རྒྱུ་དེ་ཡིན་པས། བྱ་བ་འདི་ལྟ་བུ་དག་གིས་རང་ཉིད་ཀྱི་བང་སོར་ཁ་
བྱང་རྙེད་ཐུབ་སོང་བསམ་ཡོང་ ་ ”
“ཨོ། མ་གཞི་ནས་ཁྱོད་ཁེར་རྐྱང་དུ་སྡོད་མི་བཟོད་པ་རང་རེད་འདུག”
“ལྷ་མོ། ངས་བཙལ་འཚོལ་བྱས་པའི་རྒྱུ་འབྲས་སུ་ང་ནི་ཁྱོད་ལ་འཐོབ་
འོས་པའི་སྐྱེས་པ་རྗེས་མ་དེ་ཡིན་ཡང་ངས་རང་ཉིད་ཀྱི་ལག་པ་གསོན་པར་
ཡིད་མི་ཚིམ་པ་ག་ལ་སྲིད”
“རྙིང་བར་གྱུར་བའི་ལག་པ་ཞིག་ལ་ནོར་སྐལ་གྱ་ནོམ་པ་ཞིག་མེད་པ་
ཡིན་ན་དེ་སྔ་མོ་ནས་མི་ཡུལ་གྱི་བཤམས་སྟོན་ཁང་གང་རུང་ཞིག་ཏུ་བསྡུས་ན་
འགྲིག”
“ངས་སྨྲ་བ་ཇེ་ཉུང་དུ་བཏང་བ་ནས་དེའི་སྐོར་ལ་གཟབ་ནན་གྱིས་འབྱོར་
འབྲི་ཞིག་བྱེད་འདོད་ཡོད་ཀྱང་སྐད་ཆས་རྫུན་གཏམ་པ་མང་དྲགས་ཕྱིར་
སེམས་ཁྲལ་ཞིག་ལས་ཅི་ཡང་མ་ཐོབ།”
“ཁྱོད་དངོས་ནས་རྨོངས་པ་རེད་འདུག ང་རང་ཁྱོད་ལ་འཐོབ་འོས་པའི་
ལྷ་མོ་དེ་མ་ཡིན་པར་ཁྱོད་ཀྱི་བླ་སྲོག་རྐུ་མཁན་གྱི་ལག་དམར་དེ་ཡིན།”
“གང་ལྟར་ངས་མི་ཤེས།”
io8



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་
“ཁྱོད་ཀྱི་འདྲེན་བྱེད་བརྡོལ་བའི་ཚོར་བ་ལྷག་མ་ཞིག་གིས་མི་ཡུལ་གྱི་
བཀོད་པ་མཐའ་དག་ཕོ་བྲང་གི་ལྡེབས་ངོས་སུ་སྐྱ་ཐིག་ཏུ་ཕབ་འདོད་ཡོད་
ཀྱང་སྐྱ་ཐིག་དེ་ལས་སྦྲ་ནག་ཙམ་མ་གཏོགས་གཞན་ཡོད་ཚད་ཏཱ་ཝན་སི་
བཞེས་པའི་ཕྱི་གླིང་པའི་རི་མོ་བ་ཞིག་གིས་བཤུ་འབྲི་བྱས་ཚར་འདུག”
“མ་རེད། བྷོ་ཏི་ལེར་རེད།”
“ལྷ་མོ། ལྷ་མོ་་རྒྱུག་ཚད་ཅིག་ལོན་པ་ན་ལས་མཁན་ཚོས་དྲིལ་བུའི་རྗེས་
ཆོད་ཅིང་། མཐའ་བཞི་ནས་ཡོངས་སུ་བསྐོར་ཏེ་ལྷ་མོ་མི་སྣང་བར་བྱས།
རླུང་ནག་གི་གཤོག་རླབས་ཆལ་ཆིལ་དུ་འཕྱུར་བཞིན་ནམ་མཁའི་ཁ་དོག་
ཧྲིལ་བོར་ཚོར་བར་བཀོལ་སྤྱོད་དུ་མི་རུང་བའི་ལྷན་པ་སྦྱར་བ་ན་རླུང་གིས་
བརྡུངས་པའི་ཅོང་ཆེན་ཞིག་གི་སྒྲ་དབྱངས་བསྟུད་མར་གྲགས་ཡོང་།
“་ཉེས་ཅན་ཡར་འཁྲིད་ཤོག་”
བུད་མེད་ཀྱི་གཟབ་མཆོར་སྤྲས་པའི་ལས་མཁན་ཞིག་གིས་ཁོའི་དཔུང་བ་
1 ཏཱ་ཝན་སི། (Leonardo Di ser Piero Da Vinci) དབྱི་ཏ་ལའི་རིག་རྩལ་བསྐྱར་དར་དུས་ཀྱི་རི་མོ་བ་མཁས་
མཆོག་གསུམ་གྱི་གྲས་དང་། རིག་ཚན་ཀུན་ལ་འཇོན་པའི་འཛམ་གླིང་གི་མཁས་པའི་ཏོག་ལྟ་བུར་བརྗོད། བརྩམས་
ཆོས་གཙོ་བོ“མོན་ཌ་ལིས་སཱ”སོགས་ཡོད།
2 བྷོ་ཏི་ལེར། (Charles Piere Baudelaire) ཧྥ་རན་སེའི་སྙན་ངག་པ་གྲགས་ཅན། དེང་རབས་རིང་ལུགས་
སྙན་ངག་གི་མེས་པོར་བཀུར་གྱིན་ཡོད།
109



རེ་རྐང་གླིང་གི་སྒྲུང་ཐུང༌། བར་སྣང་གི་མགོ་འཁོར་ལོ་བྲང་།
ནས་བཟུང་སྟེ་མདུན་ཕྱོགས་སུ་ཁྲིད།
“ཨ། ང་ཉེས་ཅན་ཡིན་ནམ།”
“ཁྱོད་ལས་ལྷག་པའི་ཉེས་ཅན་ཞིག་གང་ན་ཡོད། ང་སྐྱེས་པ་ནས་དེ་རིང་
བར་ལྭ་བ་འདི་འདྲ་ཞིག་གྱོན་མ་མྱོང་ཡང་ཁྱོད་ཀྱི་ཉེས་པ་ཁོ་ནས་འདི་ལྟར་
བཟོས།”
གསལ་བོར་ལྟ་དུས་ལྭ་བ་དེ་མཐོང་མྱོང་མྱོང་ཞིག་ཡོད་མོད། བདག་པོའི་
སྐོར་ལ་ཐེ་ཚོམ་བྱ་དགོས་བྱུང་།
ལྭ་བའི་མིང་རྟགས་ལ་བལྟ་དུས་“སོག་མོའི་འཆི་ལཱ”ཞེས་བྲིས་འདུག
“འདི་ནི་གནའ་རབས་ཀྱི་དགོན་ཆེན་དག་ན་ཉར་ཡོད་པའི་སྐྱེས་པ་དགུ་
འདས་པའི་ཡུགས་མོ་ཞིག་གི་གོས་ལྭ་མིན་ནམ།”
“ཁྱོད་ཀྱིས་བཤད་པ་ནོར་མེད། འདི་ནི་ཁྱོད་ཀྱིས་བཙལ་འཚོལ་བྱས་པའི་
ལྷ་མོ་དེའི་ལྭ་བ་ཡིན། སྟབས་འགྲིག་པ་ཞིག་ལ་ཁྱོད་ལྷ་མོ་དེའི་སྐྱེས་པ་དགུ་བ་
རེད”
“ལྷ་མོ་བཙལ་འཚོལ་བྱས་པའི་མི་མང་པོ་འདི་འདྲ་ཡོད་དམ།”
“སྔོན་གྱི་དུས་ན་གེ་སར་རྒྱལ་པོ་ཞེས་པའི་སྐྱེས་ཆེན་ཞིག་གིས་བུད་མེད་
ཀྱི་དོན་དུ་གནས་འདིར་འཇབ་རྒོལ་ཐེངས་ཤིག་བྱས་པ་ནས་བཟུང་། མངོན་
110



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང༌།
སུམ་དང་རྨི་ལམ་གང་ཡིན་གྱི་ལྷ་མོ་ཡོད་དོ་ཅོག་འཚོལ་མཁན་གྱི་སྐྱེས་ཆེན་
ཞིག་ཡིན་ན་ངེས་པར་དུ་མགོ་གཙོ་རིམ་པའི་ཁྲིམས་བཤེར་བརྒྱུད་དགོས་པ་
ལས་ངེད་ཅག་དམའ་རིམ་གྱིས་ཐག་གཅོད་བྱེད་མི་ཐུབ། །
མ་གཞི་ལྷ་མོའི་ལུས་སྟེང་ན་སྐྱེས་པ་དགུའི་གཏམ་རྒྱུད་ཡོད་ཅིང་། ཁྱོད་
དང་ལྷན་དུ་ཡོང་གིན་པ་དེ་ཤམ་བྷ་ལའི་ལག་གཡར་མའི་གཤེད་མ་ཞིག་ཡིན་
གྱི་ལྷ་མོ་རང་སྔ་ས་ནས་བྱ་རྒོད་ཀྱི་ལྟོ་བར་ལྷུང་ནས་ཤམ་བྷ་ལར་གྱུར་སོང་
”ཟེར།
རིམ་བཞིན་སྒོ་ཆེན་ཞིག་བརྒྱུད་པ་ན་ཁོའི་མིག་ལམ་དུ་སྡོམ་གྱི་དྲ་བ་ལྟར་
སྦྲེལ་བའི་ཚོམས་ཆེན་ཞིག་མངོན་ཞིང་། དཀྱིལ་དབུས་སུ་ཕོ་བ་འབུར་དུ་དོད་
པའི་དཔོན་ཆེན་ཞིག་དང་། མིག་ཤེལ་བརྒྱབ་པའི་དྲུང་ཡིག་གཉིས་ཁྲི་སྟེང་དུ་
བསྡད་ཡོད་ལ། ཁོས་སྐད་གསང་མཐོན་པོས།
“ཆོས་ལུགས་སྡེ་ཁག་གི་ཁྲིམས་གཅོད་དཔོན”ཞེས་ལན་གཅིག་བོས་པ་ན་
སྔར་གྱི་ལས་མཁན་དེས།
“ཡོད་ལགས”ཞེས་ཁྲི་དང་ཉེ་བའི་གཡས་ཕྱོགས་སུ་ཡར་འགྲེངས།
ཁྲིམས་གཅོད་དཔོན་དེས་“བདེན་དཔང་ཡར་ཁྱེར་ཤོག་”ཅེས་སྐད་བརྒྱབ་
པ་ན་ལས་མཁན་གཞན་ཞིག་གིས་པི་ཝང་”ཞིག་ཁྲི་སྟེང་དུ་བསྐྱལ།
111



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
“བློ་མཐུན་དྲིལ་བུ། ཁྱོད་ལ་མི་སྲོག་གཅིག་གི་ཉེས་པ་བབས་ཡོད་པས་
ཁས་ལེན་བྱའམ།”
“སྐྱག་རྫུན། ངས་སྙན་ངག་གཞུང་དྲང་ཞིག་འབྲི་བའི་ཆེད་དུ་ང་མི་ངན་
པ་ཞིག་ཏུ་བརྫུས་མྱོང་ཡང་མི་སྲོག་མི་གཅོད་པ་ངའི་དམ་བཅའ་ཡིན”ཞེས་
དྲིལ་བུས་ཕྱིར་དགག་པ་བཏང་།
དཔོན་ཆེན་དེས་མདུན་ཅོག་སྟེང་གི་ཤིང་དྲིལ་དེ་ཤེད་ཀྱིས་བརྡབས་
ཏེ་“ཁྲོག་སྒྲ་དང་མཉམ་དུ“རྒྱུ་མཚན་འདུག”ཅེས་བརྗོད་པ་དང་འབྲེལ“ཁྱེད་
རང་ལྷ་མོ་ཞིག་གི་རྣམ་ཤེས་འཚོལ་ཕྱིར་ལྷག་བསམ་རྣམ་དག་གིས་འཇིག་
རྟེན་གྱི་བདེན་པ་བཟི་སྣང་གྲང་མོས་འཚོས་པའི་སེམས་ཀྱི་ལྗོངས་ཆེན་འདིར་
ཐོན་པས་ཀྱང་། བརྗེད་ཐབས་མེད་པའི་ཐ་སྙད་ཁ་ཤས་ཤིག་ད་དུང་ཡང་
རེས་མོས་ཀྱིས་འཁོར་ཏེ་སྲིད་པ་ནས་བར་དོ་དང་། བར་དོ་ནས་གཤིན་རྗེའི་
ཡུལ་དུ་བསྐྱལ་འདུག་པ་འདི་སེམས་སུ་བཟུང་ཡོད་དམ”ཞེས་བརྗོད་པ་ན།
“ཁྱོད་ཀྱིས་ང་མ་བསད་ཀྱང་རང་ཉིད་སྔ་མོ་ནས་རང་གིས་བསད་ཚར་
ཡོད”ཅེས་པའི་སྒྲ་ཞིག་གྲག་འགོ་བརྩམས་པར། ད་གཟོད་ཁོའི་སེམས་སུ་ལག་
དམར་དེ་དྲན་པས།
“ལྷ་མོ་ཞེས་པ་དེ་..”ཞེས་ཚིག་མཇུག་མ་རྫོགས་གོང་ལས་མཁན་དེས།
112



རེ་རྐང་གླིང་གི་སྒྲུང་ཐུང་' བར་སྣང་གི་མགོ་འཁོར་ཕོ་བྲང་།
“ཨོ། ཁྱོད་ཀྱིས་ཟེར་བ་འདི་ཡིན་ནམ”ཞེས་སྔོན་གྱི་པི་ཝང་དེ་བསྟན་
པས་དྲིལ་བུ་རེ་ཞིག་ཧ་ལས་པར་གྱུར།
སྐབས་དེར་སྨྲ་ར་ཅན་གྱི་རྒན་པོ་ཞིག་ཚོགས་དཀྱིལ་ནས་ཡར་ལངས་
ཏེ་བྱིས་པ་ཁྱོད་ཀྱིས་ངའི་རང་དབང་གི་དབྱངས་གསལ་ལོངས་སུ་སྤྱོད་ཅི་
ཐུབ་ཀྱིས་མེས་པོའི་རྗེས་འབྲངས་ཡང་དག་ཅིག་བྱས་ན་མི་ཆོག་གམ། དངོས་
ནས་བསམ་བློ་རྗེས་ལུས་རེད”ཅེས་ཁ་རྡུང་བཏང་།
མཐར་དྲིལ་བུ་ཁོ་ཅི་བྱ་ལྟོས་བྲལ་དུ་གྱུར་པས“ངའི་མི་སྨྲ་བའི་བརྟུལ་
ཞུགས་ལ་ཅི་ཡང་མི་སེམས་པའི་སྡོམ་ཚིག་དེ་ད་ནི་ལྷང་ངེར་ཐོན་བྱུང་”ཞེས་
ཁེར་ལབ་རྒྱག་བཞིན་ལས་མཁན་དེའི་གདོང་ལ་ཅེར་ནས།
“ཡིན། ངས་ཁས་ལེན་བྱས་པ་ཡིན།”ཞེས་བརྗོད།
དཔོན་ཆེན་དེས་མདུན་ཅོག་སྟེང་གི་ཤིང་དྲིལ་དེ་ཤེད་ཀྱིས་བརྡབས་
ཏེ་“ཁྲོག”སྒྲ་དང་མཉམ་དུ་“ཚོགས་གྲོལ”ཞེས་བསྒྲགས།
༥.
“ང་དམྱལ་བར་མི་འགྲོ”
“སྐུ་ཞབས་དྲིལ་བུ། ཁྱོད་ཀྱི་རྩེག་རིམ་ལྡན་པའི་འདྲེན་བྱེད་ལ་བཙའ་
113



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
སྟུག་པོ་ཞིག་ཆགས་འདུག་པས་འཇིག་རྟེན་ལྟ་བུའི་འོད་རླབས་ཉམས་
སུ་མྱངས་པས་རང་གི་མིག་ཟུང་དེ་ཡང་མིག་ཆུ་རུ་བཞུ་བར་ཐེ་ཚོམ་མི་
འདུག དེ་ཡང་ཁྱོད་འཇིག་རྟེན་ན་ཡོད་དུས་མིང་ལ་དྲིལ་བུ་ཞེས་ལུང་བསྟན་
གྱི་མིང་ཞིག་བཏགས་པའི་ནོར་འཁྲུལ་རེད”ཟེར།
“ང་དམྱལ་བར་སོང་ནས་བྱ་བ་ཅི་ཞིག་སྒྲུབ་དགོས་སམ།”
“ཁྱོད་ཀྱིས་རང་ཉིད་ངེས་པར་འགྲོ་དགོས་པའི་དམིགས་ས་རྟོགས་ཐུབ་
པས་འགྲིག
“དེ་ན། ངའི་མིང་ལ་་དྲིལ་བུ་ཟེར་ཆོག་གམ།”
“མི་ཆོག མིང་ལ་ཅོང་རྙིང་ཞེས་བསྒྱུར་དགོས།”
དྲིལ་བུ། ཅོང་རྙིང་།
“ངས་སླར་ཡང་མི་ཡུལ་གྱི་བདེ་སྡུག་སྙོམས་ཐུབ་སོང་”ཞེས་དྲིལ་བུ་
དགའ་ནས་རང་ཉིད་“གཏུན་ཤིང”བྱ་དགོས་པ་བྱས་རྗེས་ཤིག་ཏུ་བརྩི་གིན་
མི་འདུག་ལ། དེ་བས་ཀྱང་རང་ཉིད་ཉེས་ཅན་ཞིག་ཏུ་འཁྲུལ་བའི་གནད་དོན་
114



རེ་རྐང་གླིང་གི་སྒྲུང་ཁྲུང་་ བར་ནང་གི་མགོ་འཁོར་ཕོ་བྲང་།
གྱི་སྐོར་ལ་སེམས་ཁུར་རྩ་བ་ནས་བྱེད་ཀྱིན་མི་འདུག།
༡༩༩༩ལོའི་དགུན་ཁར།
《ལྷོ་ཁའི་རྩོམ་རིག་སྒྱུ་རྩལ》སྟེང་སྤེལ།
•III
སོས
-
-
-
-
5
.
མ
15



རེ་རྐང་གླིང་གི་སྒྲུང་ཐུང༌་བརནང་གི་མགོ་འཁོར་ལོ་བྲང་།
གླུ་སྐད་གཉིས་པ།
གསང་བར་སྤྲོ་བའི་མི་ནི་མ་གཞི་ནས་སྡུག་བསྔལ་ལ་གོམས་ཤིང་། དེའི་ཆེད་དུ་
གཤེགས་པའི་མི་དེ་ཚོར་རྒྱུན་ལྡན་གྱི་མི་ཚེ་ཞིག་ལ་རོལ་བའི་གོ་སྐབས་ཡེ་ནས་བྲལ། དེ་
འདྲ་ཡིན་ན་ཁྱོད་རང་ཉིད་ཀྱི་གོམས་གཤིས་སུ་ཆགས་པའི་གླུ་སྐད་དེ་ཡང་གསང་བར་
སྤྲོ་བས་ཁྱོད་ཀྱིས་ནམ་རྒྱུན་དེ་ལ་གླུ་སྐད་གཉིས་པ་ཞེས་སྒྲོག་གིན་ཡོད།
རྩོམ་པ་པོའི་གཏམ།
གཅིག
གླུ་སྐད་ཅིག་བསིལ་རླུང་གི་སྐྱེལ་མ་དང་ལྷན་དུ་ཁྱོད་ཀྱི་རྣ་བར་གཤེགས་
པས་འཕུར་བཞིན་པའི་རླུང་རྟ་དེ་དག་གི་རྒྱུད་དུ་ཁྱོད་ཀྱི་རྣ་གཤོག་གཉིས་
ཀྱང་རླུང་རྟ་དམར་པོ་ཞིག་གི་ཟོལ་གྱིས་འཕུར་སོང་། །
འཇིག་རྟེན་དེར་ཁྱོད་རང་ལས་སེམས་ལྡན་ཞིག་མེད་པས་ན། གཡས་ཀྱི་
རྒྱ་གྲམ་དང་གཡོན་གྱི་མགོ་རུས་དེ་གཉིས་ལས་ཀྱང་དབུགས་ལེན་ཀྱིན་པའི་
དྲན་སྣང་གི་བློ་གསལ་རྒྱག་མི་རུང་། །
ཁྱོད་རང་རྒྱུན་ལྡན་ལྟར་ཡུལ་ལྗོངས་ལ་སྡུག་བསྔལ་བསྐྲུན་པའི་སྒྱུ་འཕྲུལ་
116



རེ་རྐང་གླིང་གི་སྒྲུང་ཁྲུང་་ བརང་གི་མགོ་འཁོར་ཕོ་བྲང་།
གྱི་དུར་ས་དེར་ཅི་ནས་ཁ་འབྲལ་མ་ཕོད། ཁྱོད་རང་དུར་ས་འདིར་ལོག་ནས་
སུ་ཞིག་གི་ཕམ་ཉེས་ལ་ཡིད་ཆེས་བྱེད་པའི་ནུས་པ་མི་འདང་ཞིང་། ཡང་ན་བྱ་
བའམ་རྒྱུ་རྐྱེན་གཞན་ཞིག་གི་འཚོལ་སྙེག་ལས་བསྐྲུན་པའི་ཐོབ་སྐལ་ཞིག་གི་
ཤོར་འགྱོད་བཀླགས་པའང་མ་རེད།
སྐབས་འདིའི་ཁྱོད་ལ་མཚོན་ན་སུ་དང་གང་གི་ངོ་བོ་དེ་འཇིག་རྟེན་དང་
སྦྱར་བའི་རྟོག་བཟོ་ཞིག་ལས་ཐ་ན་ཉི་ཟླ་གཉིས་ཀྱང་དུར་དུ་མ་བཅུག་པའི་
ཚུན་ལ་སུན་པོ་བཟོ་མཁན་གྱི་ལག་ཆ་གཉིས་ཡིན།
དུར་བྱང་གི་ངོས་སུ་ཅི་ཡང་བྲིས་མེད་ལ། དུར་སའི་རྒྱུད་དུ་ས་བོན་ཡང་
གཅིག་ཀྱང་མེད།
འོན་ཀྱང་ཁྱོད་ལ་མཚོན་ན་དུར་ས་མིན་པའི་དུར་ས་འདི་འཇིག་རྟེན་གྱི་
ཆེས་གཟན་པའི་དུར་ས་ངོ་མ་ཞིག་ཡིན་ལ། འཛད་པར་འོས་པའི་སྡུག་བསྔལ་
མཐའ་དག་ཀྱང་གནས་འདིར་ཁྱོད་ཀྱིས་རང་སྦྱོང་བྱེད་ཀྱིན་ཡོད།
གཉིས།
དུས་ཡུན་རིང་པོ་ཞིག་ལ་ཆར་པའི་ཁྲོད་དུ་བསྙེལ་བའི་མེ་ཏོག་གི་འཛུམ་
མདངས་དེ་དག་གནས་མཇལ་བ་ཚོའི་རྐང་འོག་ཏུ་བཏབ་པས། ཁྱོད་ཀྱིས་
ཁྲག་གིས་བྱུགས་པའི་སྙན་ངག་དེ་དག་ཀྱང་རྐང་རྗེས་ལྷག་མ་ཞིག་གི་ཡིད་
117



རེ་རྐང་གླིང་གི་སྒྲུང་ཐུང་བར་སྣང་གི་མགོ་འཁོར་ཕོ་བྲང་
ངོས་སུ་ཕབ་དགོས་བྱུང་།
འོན་ཀྱང་སྙན་ངག་ལ་ཤད་མེད་པའི་རྒྱུ་མཚན་ཁོ་ནའི་བྲེལ་འཚུབ་ཀྱིས་
ཁོ་ཚོའི་སྣག་ཚ་ལྷག་མ་རྣམས་མེ་ཏོག་གི་སྟེང་དུ་ཞུགས་པས་ཁྱོད་ཀྱི་དུར་བྱང་
གི་ཁ་ཡིག་དང་འཚམ་པའི་རྒྱ་སེ་ཞིག་དེ་ལས་གྲུབ། དེ་ལ་ཡོངས་གྲགས་སུ་རྒྱུ་
སེ་ནག་པོ་ཟེར། །
ཁྱོད་ལ་མེ་ཏོག་དེ་ཐོབ་པས་རང་གི་ངུ་སྐད་དང་མཉམ་པའི་འཁོར་བ་
ཞིག་གི་སྒེའུ་ཁུང་ཆགས་སོང་།
སྒེའུ་ཁུང་དེ་ལས་རོལ་དབྱངས་སྣ་ཚོགས་བསྟུད་མར་བྲོས་པས་ཁྱོད་ཀྱི་
དགའ་སྣང་དུ་བབས་པའི་གླུ་ཚིག་དེ་དག་ཀྱང་གླུ་སྐད་དུ་ཕབ་ཟིན།
གླུ་སྐད་དེ་བསིལ་རླུང་འཇམ་པོ་ཞིག་ཏུ་གྱུར་པས་འཇིག་རྟེན་གྱི་ཁམས་
ལ་ལན་གསུམ་ཁྱབ་ཅིང་། འདོད་ཆགས་ཀྱིས་གཙེས་པའི་རྨས་མ་སྐོར་ཞིག་
བདེ་སྣང་གི་བཟི་ཁའི་ལྔ་ལམ་དུ་བསྒྱུར་བར་བྱས། །
རྨས་མ་དེ་དག་གི་ཁྲོད་དུ་སྦྱང་བ་ཐོབ་པའི་བུད་མེད་གཟུགས་རིང་
མ་ཞིག་རོ་ལངས་བརྒྱབ་སྟེ་ཤར་ཕྱོགས་ནས་རྒྱུག་ཐེངས་གཅིག་གིས་ཁྱོད་
ཀྱི་མདུན་དུ་ལྷགས། ཁྱོད་ཀྱིས་གསང་བའི་ཆེད་དུ་ཁོ་མོར་དབྱིན་སྐད་
ཀྱི་ཐོག་ནས“whore”(སྨད་འཚོང་མ)ཞེས་ཁེར་ལབ་བརྒྱབ་ཀྱང་འུར་
1i8



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ཟིང་ཆེ་བའི་ཁ་སྡིག་གིས་སྐད་ཆ་དེ་ཁ་སྒོར་ཐོན་དུས་རྩ་བ་ནས་འགྱུར་
ཏེ“beautifuL”(སྙིང་སྡུག)ཞེས་གྲགས་སོང་།
“རྣམ་ཤེས་ཀྱིས་མ་བཟུང་བའི་མཚན་མ་ཞིག་ལ་ཚོད་ལྟ་བགྱིས་འདོད་
མཁན་གྱི་སྐྱེ་བོ་ཁྱོད་ནི་འཇིག་རྟེན་ལས་འདས་པའི་འདོད་ཆགས་ཅན་ཞིག་
ཡིན་པས་ཁྱོད་ཀྱི་ལུས་སྟེང་ལ་མཚན་མ་སྟོང་གིས་ཁྱབ་ངེས”བུད་མེད་དེའི་
ཉམས་འགྱུར་མེད་པའི་གདོང་ལ་ཞེ་སྡང་ཅན་གྱི་སྐད་ཆ་ཞིག་འབྱར་ཏེ་དེ་
སྐད་ཐོན། །
“བུ་མོ། ཁྱོད་རྩ་བ་ནས་ནོར་འདུག མི་ལས་མཚན་མ་མ་གཏོགས་པའི་
མི་ཞིག་ཡོད་ན་མི་མིན་པར་གྲུབ་ཅིང་། དེ་ལས་མཚན་མ་སྟོང་ངམ་བགྲང་
ལས་འདས་པ་གང་གིས་ཁྱབ་ཀྱང་སྔར་ལྟར་མཚན་མ་རེད”
“དངོས་འབྲེལ་ཁྱོད་ནི་ངས་འཚོལ་བཞིན་པའི་གངས་རིའི་ཀློང་གི་དཔའ་
རྒོད་དེ། ང་ལ་འདོད་པ་སྦྱིན་མཁན་གཅིག་པུར་ངེས་པས་ངས་ཁྱོད་ལ་བཀའ་
དྲིན་ཞུ་འོས”
“ཝ་ཡེ། བུ་མོ་”
ཁྱོད་ཀྱིས་ཇི་ལྟར་བོས་ཀྱང་ཨ་ལན་མེད་པར་ཁོ་མོ་འདོད་ཆགས་ཀྱིས་
རྨས་པའི་ར་བཟི་བ་སྔ་མ་དག་དང་འདྲ་བར་ལྔ་ལམ་དུ་ཞུགས།
119



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
སྐབས་དེར་གཡེམ་སྦྱོར་ལ་མོས་པའི་སྐྱེ་བོ་མང་པོ་ཞིག་གིས་ཁྱོད་ཀྱི་
མཐའ་ནས་རུབ་སྟེ་ཕྱག་བྱས་ཤིང་། ཁྱོད་ཀྱི་བྲང་ཁར་མེ་ཏོག་དམར་པོ་ཞིག་
བཙུགས་ལ། དེའི་སྟེང་དུ་“དུས་རབས་ཀྱི་མི་རྣལ་མ”ཞེས་པའི་མིང་བྱང་ཞིག་
ཀྱང་བཏགས། མེ་ཏོག་གི་ཁ་དོག་དམར་པོ་ཡིན་པའི་རྣམ་སྨིན་གྱིས་ཁྱོད་ཀྱི་
རྐང་འོག་གི་ས་གཞི་རྣམ་པ་དྲུག་ཏུ་གཡོས་ཤིང་། རང་བྱུང་ཁམས་ཀྱི་ཡོད་
ཚད་ཁ་དོག་གཅིག་རྐྱང་གི་ནག་པོ་ཁོ་ནར་ཟད། དེ་དང་མཐུད་ནས་ཁྱོད་ཀྱི་
བྲང་ཁར་དཔྱངས་པའི་མེ་ཏོག་དམར་པོ་དེ་ཡང་ནག་པོར་བསྒྱུར། དེ་ལ་ཡང་
ཡོངས་གྲགས་སུ་“རྒྱ་སེ་ནག་པོ་ཟེར། །
ཁྱོད་རང་དམྱལ་བར་ཡིད་བརྩེ་བའི་དུས་ནམ་ཞིག་ལ་ས་འོག་ཏུ་འཛུལ་
དགོས་པའི་བསམ་བློ་སྐྱེས་ཀྱང་བསམ་བློའི་ནུས་ཤུགས་སླར་གསོ་བྱས་པའི་གོ་
རིམ་གྱི་ཁྲོད་དུ་ཁྱོད་གཏན་ནས་ཡིད་མ་ཆེས། ཁྱོད་ཀྱིས་དུར་བྱང་གི་མདུན་
དུ་མེ་ཏོག་ནག་པོ་གཉིས་བཙུགས་པས་དུར་ས་དེ་ལོ་ངོ་སྟོང་གཅིག་ཡན་
གྱི་གཟི་མདངས་ཤོར་བའི་བང་སོ་ཞིག་ཏུ་གྱུར་ལ། དུར་བྱང་ངོས་ཀྱི་“རྒྱལ་
སྲས”ཞེས་པའི་ཡིག་འབྲུ་དེ་གཉིས་ཀྱང་རླུང་གིས་ཟད་དེ“རྒྱལ་ས”རུ་བསྒྱུར་
བས་ཁྱོད་ལ་ད་གཟོད་རང་ཉིད་ཀྱི་གོ་རིམ་ལྡན་པའི་འཇིག་རྟེན་ཞིག་གི་ཕྱིར་
དྲན་གནང་།
ཁྱོད་ཀྱིས་སྤྲིན་པ་དང་ལྷན་དུ་རྒྱུ་བའི་མིག་ཟུང་དེ་ལ་ཡིད་འཇོག་ཅིག་
120



རེ་རྐང་གླིང་གི་སྒྲུང་ཐུང་། བར་གང་གི་མགོ་འཁོར་ལོ་བྲང་།
བྱས་ཙ་ན། མདངས་ཚེར་བའི་མེ་ཏོག་ཅིག་གི་འདབ་ལོ་སེར་པོར་གྱུར་ཏེ་
ཐང་ལ་ཟགས་ཤིང་། “སགོསྒྲ་ཞིག་རྣ་ལམ་དུ་གཤེགས།
“ “སག་ཁྱོད་དགའ་བའི་མེ་ཏོག་ཅིག་གི་ཚེ་སྲོག་ཤོར་ཚེ་ཁྱོད་ལ་བློ་འགྱོད་
གང་འདྲ་ཞིག་སྐྱེས་ཡོང་ངམ།”
“དེ་རིང་གི་མེ་ཏོག་སང་ལོ་སླར་ཡང་བཞད་ངེས་”
“ ་སག་ཁྱོད་དགའ་བའི་བུ་མོ་ཞིག་གི་ཚེ་སྲོག་ཤོར་ཚེ་ཁྱོད་ལ་བློ་འགྱོད་
གང་འདྲ་ཞིག་སྐྱེས་ཡོང་ངམ”
ཤེས་རབ་ཀྱིས་བཟི་བའི་སྐྱེ་བོ་ཞིག་དང་འདྲ་བར་ཁོ་མོར་ཨུ་ཚུགས་ཀྱི་
གདམ་ངག་ཤིན་ཏུ་མང་ཕྱིར་ཁྱོད་ཁོ་མོར་གཏན་ནས་མ་དགའ།
ཁོ་མོས་སླར་ཡང་“ང་ཚོས་དགའ་པོ་བྱེད་ས་ནི་མཐར་ཐུག་གི་གསང་བ་
ཞིག་སྟེ། བསྒྲུབ་མི་ཐུབ་པའི་འགན་འཁུར་ཞིག་རེད”ཟེར།
“ད་ལྟ་ང་ཚོ་ཐོལ་པ་རེད”
“འོན་ཀྱང་ངའི་དམིགས་ཡུལ་དུ་བཟུང་ཚར་བའི་བྱུང་རིམ་དེ་དག་ང་ལ་
མཚོན་ན་བསྒྲུབས་ཟིན་པ་ཡིན།”
“ཡིན་ནའང་ང་ཚོར་ངེས་གཏན་གྱི་སྐྱ་ཡ་མཁོ།”
121



རེ་རྐང་གླིང་གི་སྒྲུང་ཐུང་། བརསྐད་གི་མགོ་འཁོར་ཕོ་བྲང་།
ཁྱོད་ཀྱི་ལན་སྣ་ཚོགས་དེས་ཁྱོད་ཀྱི་རིན་ཐང་ལ་དམའ་འབེབས་བྱས་
ཤིང་། ཤུགས་བསྟན་གྱི་ན་ཟུག་དེར་སྒུལ་སྐྱོམ་ཐེངས་ཤིག་བྱས། ཁྱོད་ཀྱི་
སེམས་སུ་འཇིག་རྟེན་གྱི་མཐའ་མ་ཞིག་ལ་ཁྱོད་དང་ཁོ་མོ་ཚོའི་ཡ་ཆུང་ནང་
དུ་དོན་དྲུག་ཚང་དགོས་པའི་ཆ་རྐྱེན་བརྩིས། དེ་ནས་བཟུང་མི་ཚོགས་མང་
པོ་ཞིག་གིས་ཁྱོད་ལ་སྐྱེལ་མ་བྱས་ཚར་ཞིང་། བྲང་ཁོག་ཏུ་སྦས་པའི་དབང་བོ་
ལྷག་མ་དེ་མེ་ཏོག་ཅིག་གི་ཚུལ་དུ་གསང་བར་གྱུར།
ཏག་ཏག་ཟླ་དགུ་འདས་པའི་དུས་ཤིག་ལ་སྔར་གྱི་མི་ཚོགས་རྣམས་བུད་
མེད་ཁོ་ནར་གྱུར་ཅིང་། ལྟོ་བར་རང་དང་མཉམ་པའི་བུ་ཕྲུག་རེ་འཁུར་ཏེ་
ཁྱོད་ཀྱི་དུར་བྱང་གི་མདུན་དུ་མེ་ཏོག་དམར་པོ་རེ་འཛུགས་བཞིན་དུར་ཁྲོད་
ནས་གཤར་ཏེ་ཁྱོད་ཀྱི་བྲང་ཁར་སྤོས། དེ་དག་གི་ཁྲོད་དུ་སྐད་སྙན་ཞིང་ངག་
བདེ་བའི་བུ་མོ་ཞིག་རྗེས་ལ་བསྡད་ནས་བཤད་རྒྱུར།
“ཤ་རུས་གཅིག་མཐུན་གྱི་སྙིང་གི་གཅེན་པོ་ལགས། ལོ་ངོ་སྟོང་གཅིག་
གི་རྗེས་སུ་ཁྱོད་དང་ལུས་འབྲེལ་བྱས་པའི་དགོས་མཁོ་དེའི་བརྩེ་དུང་ཁོ་ནས་
གཅུང་མོ་བདག་ལ་ཤ་རུས་གཅིག་སྦྱོར་གྱི་རྒྱུད་ཅིག་ལྟོ་བར་འཁུར་ཐུབ་པའི་
སྤོབས་པ་གནང་བས་ངས་ཁྱོད་རང་ངའི་སྐྱེས་པ་ཡིན་པ་ཀུན་ལ་བསྒྲགས་ཏེ་
ད་ནས་བཟུང་ང་ཡུགས་སར་སྡོད་རྒྱུ་ཡིན”ཞེས་སྔར་གྱི་མེ་ཏོག་རྣམས་རྒྱུག་
གེར་བཅད་ཅིང་། ཤ་སྦྱར་གྱི་མེ་ཏོག་དཀར་པོ་ཞིག་ལུས་སྟེང་ནས་བཏོན་ཏེ་
122



རེ་རྐང་གླིང་གེ་སྒྲུང་ཐུང་བར་དགི་མགོ་འཁོར་འོ་བྲད།
དུར་བྱང་གི་མདུན་དུ་བཙུགས།
གང་ལྟར་མ་ངེས་པའི་མི་ཚོགས་ཤིག་ཁྱོད་ཀྱི་བྲང་སྟེང་ནས་གཤར་བས་
ཁྱོད་ལ་རྣམ་ཤེས་ཡོད་པའི་དབང་ཆ་རྩ་བ་ནས་ཚར། མཚམས་འདིར་ཁྱོད་
ཀྱི་མིག་ཟུང་ལས་སྔར་སོང་དག་གི་འཁྲབ་ཚན་སྐྱུར་པོ་ཞིག་ཆུ་རུ་བཞུས་ཏེ་
བཞུར་བྱུང་བས་མེ་ཏོག་ནག་པོ་དེ་གཉིས་ཀྱི་རྩ་བའང་བརླན་གྱིས་བཟུང་། །
དུར་ས་དེའི་དུར་བྱང་གི་མདུན་དུ་མེ་ཏོག་ནག་པོ་འཛུགས་པའི་བྱ་བ་ནི་
ཁྱོད་ཀྱི་ལུགས་སྲོལ་དུ་གྱུར་བ་ནས་རང་ཉིད་ཀྱི་ཆེད་དུ་སྦས་པའི་བུ་མོ་དེའི་
ངོ་གདོང་གསོན་པོར་བལྟ་བར་མ་བཟོད་ཅིང་། དེ་ལས་ཤུགས་བསྟན་གྱི་བུ་
མོའམ་སྲིང་མོ་དེའི་དུར་བྱང་གི་མདུན་དུ་བཙུགས་པའི་མེ་ཏོག་དཀར་པོ་དེ་
ཉིད་ངོས་འཛིན་མ་ཐུབ།
གསུམ།
ཁྱོད་སླར་ཡང་དུར་བྱང་དུ་གྱུར་རྗེས་དུར་བྱང་གི་ངོས་སུ་“རྒྱལ་སྲས”ཞེས་
པའི་མིང་བྱང་ཞིག་གསལ་པོར་བྲིས་ཡོད་ལ། ཡུལ་ལྗོངས་ལ་སྡུག་བསྔལ་
བསྐྲུན་པའི་སྒྱུ་འཕྲུལ་གྱི་དུར་ས་དེར་ལྗང་མདོག་གི་རྩ་བ་ཚུགས་འགོ་བརྩམས་
123



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ཤིང་། གླུ་སྐད་ཅིག་མཁའ་དབྱིངས་ནས་མཆེད་དེ་མེ་ཏོག་དམར་པོ་ཞིག་གི་
ཟོལ་གྱིས་ཁྱོད་ཀྱི་བྲང་ཁར་བབས། ཁྱོད་ཀྱི་བྲང་ཁར་འཐིམ། །
2000.12.11ཉིན་ཟི་ལིང་དུ་བྲིས།
《ལྷོ་ཁའི་རྩོམ་རིག་སྒྱུ་རྩལ》སྟེང་སྤེལ།
124



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་འོ་བྲང་།
མདང་དགོང་གི་སྤྱི་ལོ1888ལོའི་རྨི་ལམ།
ཐུན་མཚམས་གསུམ་དུ་ཕྱེ་བའི་དགོན་རྙིང་གི་ཅོང་སྒྲ་འདི་ནི་ཀྲུང་
གོའི་གཟི་དཔལ་འབར་བའི་རིག་གནས་ཀྱི་བར་བརྒལ་ཆེན་པོ་གསུམ་གྱི་
ནང་དོན་མཚོན་པ་ཇི་བཞིན་ཁོ་བོའི་སྙིང་ཁམས་ཀྱི་གཏིང་ཟབ་སར་དེ་ལས་
རིང་བའི་བག་ཆགས་ཤིག་གི་ཤུགས་རྐྱེན་ཞིག་བཞག་དང་འཇོག་གིན་ཡོད་
ནའང་། ནད་ཡམས་ཀྱིས་ཡོངས་སུ་བཟུང་བའི་རང་གི་ལུས་པོ་ཁེར་རྐྱང་
བའི་དོན་དུ་མི་སུ་འདྲ་ཞིག་གིས་ཀྱང་ཅོང་སྒྲ་འདིའི་སྐྱོ་ཤས་ཀྱིས་འཁུར་བའི་
དབྱངས་འགྲོས་ལ་དོ་སྣང་མི་བྱེད་ཅིང་། ལྷག་པར་དུ་ཉིན་འདི་འགའི་རིང་
ལ་བདག་གི་སྨྱོ་བ་ལྟ་བུའི་གཉིད་ཡུར་གྱི་སྣང་ཚུལ་དང་། བླ་འཁྱམས་ཡིད་
མྱོས་ཀྱི་སྤྱོད་སྟངས་ཧྲིལ་བོ་ཡུལ་མི་ཚང་མས་སྨྱོ་ནད་ལ་ངོས་བཟུང་བས། རང་
ཉིད་མི་འདོད་བཞིན་དུ་སྨན་ཁང་ནང་ཉི་མ་མི་སྐྱེལ་ཐབས་མེད་བྱུང་། །
སྐབས་དེ་དག་ཏུ་བདག་གིས་སྔ་ས་ནས་ཡིད་འཇོག་བྱས་མྱོང་བའི་དགོན་
རྙིང་གི་ཅོང་སྒྲ་དེ་རང་དང་བར་ཐག་མི་རིང་བའི་བསམ་ཚུལ་རེ་བྱུང་མྱོང་
ནའང་གློ་བུར་རྐྱེན་ངན་གྱིས་འཁྱེར་བའི་བུ་མོ་ཆུང་ཆུང་ཞིག་གི་གནམ་ལ་
ཀེར་བའི་མིག་མདངས་དེས་ངའི་སྣང་རྟོག་གི་ཤེས་ཚུལ་ཧྲིལ་པོ་མེ་ལ་སྲེག་པ་
125



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ཇི་བཞིན་བློ་ངོས་སུ་འཛིན་ཐབས་བྲལ་སོང་།
གཤིན་རྗེའི་ལས་མཁན་དག་དང་འདྲ་བའི་སྨན་པ་མང་པོ་ཞིག་གིས་
བདག་གི་འགྲོ་སྡོད་ལ་རྩེ་གཅིག་ཏུ་ལྟ་རྟོག་བྱས་ཡོད་རྐྱེན། རང་ཉིད་ཀྱི་
དབང་ཤེས་ལ་འགས་གཏོར་གྱི་ནུས་པ་བཟུང་ཡོད་མཁན་གྱི་གཙགས་ཁབ་རེ་
རེས་ཀྱང་ངའི་སྣང་སྦྱོང་གི་ཟིན་ཚད་ཚང་མ་ཕམ་པར་བཟོ་ཡི་འདུག
སྐབས་འདི་འདྲ་ཞིག་གི་འོག་ཏུ་ངས་སླར་ཡང་གནམ་ལ་ཀེར་བའི་བུ་མོ་
ཆུང་ཆུང་ཞིག་གི་མིག་ཟུང་སྐོར་ལ་བསམ་གཞིགས་བྱས་མྱོང་སྟེ། ཁོ་མོ་ནི་དེ་
སྔ་སྨན་ཁང་དུ་ཤི་བའི་བུ་མོ་དེ་དང་ཨེན་ཙམ་ཡང་མི་འདྲ་བར་རྣམ་ཤེས་
ཀྱིས་བཟུང་བའི་ཤ་དྲོད་ཀྱི་ཚོར་བ་ལས་མིག་ཆུ་འཛད་མེད་དུ་བཞུར་བའི་བུ་
མོ་ཆུང་ཆུང་ཞིག་ཡིན།
སྤྱི་ལོ་ཆིག་སྟོང་དགུ་བརྒྱ་བདུན་བཅུ་དོན་གཅིག་ལོ་ནི་བདག་གི་སྐྱེས་
སྐར་ཡིན་ཞིང་། འགྲོས་ཚུལ་གྱིས་འཕེན་པ་རྫོགས་པའི་མི་ཡི་ལོ་ཚད་ལྟར་ན་
ཁོ་མོ་ལོ་བརྒྱ་ཐམ་པ་ཏག་ཏག་སྟེ། ཏག་ཏག་ལོ་འདིར་ཁོ་མོའི་ཚེ་ཡི་འཕེན་
པ་དེ་ཡང་རེ་ཞིག་གཟིམ་ཁྲི་མཐའ་ཅན་དུ་གྱུར་སོང་སྐད།
ལོ་རྒྱུས་ཀྱི་ཡིག་ཚང་ཆེན་མོའི་བར་གསེབ་གང་རུང་ཞིག་ན་ཆུ་མིག་
གཤོང་ཀ་ཞེས་པའི་ས་ཆ་ཞིག་ཏུ་བོད་ཀྱི་དཔའ་ངར་མཚོན་པའི་མདའ་
126



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
དཔོན་ལྷ་སྡིངས་སྲས་ཟེར་བའི་མི་ཞིག་གི་རྗེས་དྲན་རྡོ་རིང་སྐོར་བཀོད་ཡོད་
ནའང་དེབ་ཐེར་གྱིས་འཁུར་བའི་དཔའ་རྒོད་དེ་དག་གི་རྐང་རྗེས་དག་ད་ལྟ་
ཤུལ་མེད་དུ་གྱུར་ཅིང་། རྗེས་ཤུལ་དུ་གཏམས་པའི་གཡུལ་ས་དག་གི་ཕམ་
ཉེས་ཚང་མའང་དཔའ་བོའི་མེ་ཏོག་འགའ་ཞིག་ཏུ་གྲུབ་སྟེ་མེ་ཏོག་སྣ་བརྒྱའི་
གུར་གྱི་ཁང་བཟང་ཞིག་ཕུབ་འདུག
མི་རབས་གསུམ་གྱི་བར་སྐལ་དུ་ཐེ་བའི་བུ་མོ་དེའི་གནམ་ལ་ཀེར་བའི་
མིག་མདངས་ཁོ་ནས་དུས་དང་རྣམ་པ་ཀུན་ཏུ་ངའི་ཤ་གཟུགས་ཀྱིས་བཏུམ་
པའི་ཐེ་ཚོམ་གྱི་སྲེད་པ་དེ་ཉིན་རེ་བཞིན་ཇེ་ཆེར་སྦྱར་བས་ན་བདག་གིས་ཀྱང་
སྨན་ཁང་ནང་གི་ཡིད་དུ་འོང་བའི་ནད་གཡོག་མ་ཞིག་ལ་བསླུ་བྲིད་ཀྱིས་ལུས་
འབྲེལ་བྱས།
ཁོ་མོའི་འབའ་འབུར་གྱི་རེག་བྱ་རྩུབ་པའི་སྐྱི་པགས་དེས་བདག་གི་ཟླ་ངོ་
གཅིག་ཙམ་གྱི་སྨན་ཁང་གི་འཚོ་བ་དེ་སླར་ཡང་མི་ཚེ་གཅིག་གི་བཙོན་ཁང་
ལ་བསྒྱུར་ཅིང་། འཇིག་རྟེན་ན་འགྲན་དུ་མེད་པའི་ངོ་མཚར་གྱི་ལྟད་མོ་ཞིག་
བྱུང་བ་ནི་རྗེས་སོར་བུ་མོ་དེས་མོ་རང་ངའི་ཆུང་མ་ཡིན་ཞེས་ངའི་རིགས་རྒྱུད་
ལ་བགྲང་ཚུགས་པའི་ཕྲུ་གུ་ཆུང་ཆུང་ཞིག་ཀྱང་ང་ལ་བསྟན་མྱོང་།
ངོ་མ་གོ་ལའི་ཁྱིམ་གཞི་ཆེན་པོ་འདིའི་ནང་དུ་ཞི་བདེ་དང་འདྲ་མཉམ་
གྱི་ལམ་ལ་ཞུགས་ཏེ་བདེ་སྐྱིད་ཀྱི་འཚོ་བ་རོལ་བར་གོམས་པའི་ངའི་ཆུང་མ་
127



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
དང་བུ་ཕྲུག་གཉིས་ལ་མཚོན་ན། གནམ་ལ་ཀེར་བའི་བུ་མོ་དེའི་མིག་ཟུང་ནི་
བློ་ལྡན་ཞིག་གིས་ཐད་ཀར་གློག་ཀླད་ཀྱི་དྲ་བར་བཏང་བའི་འགྱིག་བཟོས་ངོ་
གདོང་ཞིག་གམ་ཡང་ན་འཁྲབ་སྟོན་ལ་མཁས་པའི་བུ་མོ་ཞིག་གིས་ཆེད་དུ་
རང་ཉིད་ཀྱི་སྒྱུ་རྩལ་བྱང་ཐབས་སྐོར་མངོན་པ་ཙམ་དུ་ཟད་པར་འགྱུར་སྲིད་
ནའང་། སྐབས་དེའི་ལོ་ན་བཅུ་དྲུག་ཅན་གྱི་བུ་མོ་ཆུང་ཆུང་དེས་རྟོགས་ཡོད་
པ་ནང་བཞིན་དབུ་སྐྲ་བྱི་བའི་བུ་མོ་ཞིག་གི་མིག་མདངས་ལྟར་ཁོ་མོས་བཞག་
པའི་ཞེད་སྣང་དང་ཞེ་སྡང་གི་མིག་འོད་དེས་སྐབས་དེའི་ཡོད་ཚད་ཅིག་
རྟོགས་ཡོད་ངེས།
དང་པོ། སེམས་ནད་ཀྱི་ཆར་བ།
ཅོང་སྒྲ་བསྟུད་མར་ཐེངས་གསུམ་གྲགས་པས་སྨན་ཁང་ནང་གི་ནད་
གཡོག་མ་དག་གྱོན་གོས་བརྗེས་ནས་རང་ཁྱིམ་དུ་སྙེག་པའི་གོམ་སྒྲ་ཉེ་བ་ནས་
རྒྱང་རིང་དུ་ཡལ་མོད། གནམ་གཅལ་སྟེང་དུ་གསལ་ལ་མི་གསལ་ངང་གཡོ་
བཞིན་པའི་གྲིབ་རིས་ནག་པོ་དེ་དལ་གྱིས་ནད་ཁང་གི་སྒོ་རྩར་སླེབས།
སྤྱིར་ན་བེམ་པོ་དག་གི་རྣམ་ཤེས་གཙང་བཤེར་བྱེད་མཁན་གྱི་དྲི་ཟ་བ་
དེ་དག་གི་གོམ་སྒྲ་ལྟ་བུའི་སྒྲ་སྐད་ཅིག་རྒྱུན་དུ་ཐོས་རྒྱུ་ཡོད་ནའང་དེ་རིང་གི་
གོམ་པའི་ཧེག་སྒྲ་དེ་ཆེད་དུ་བདག་གི་རྣ་རྩར་བཏུད་བྱུང་བས། ང་ནི་ཚེར་
128



རེ་རྐང་གླིང་གི་སྒྲུང་ཐུང་། བར་ཁང་གི་མགོ་འཁོར་ལོ་བྲང་།
མས་ཁེངས་པའི་གདན་དུ་སྡོད་པ་ལྟར་སྡོད་བཟོད་མེད་པར་མྱུར་དུ་ཡར་
ལངས་ཤིང་། གོམ་སྒྲ་དེས་རང་ཉིད་ལ་རེག་བྱ་ཞིག་སྟེར་བའི་འཚེར་སྣང་
གིས་བསྡད་པ་ཡིན། གློ་བུར་དུ་དྭངས་བསིལ་གྱི་ཁ་རླུང་ཡང་མོ་ཞིག་བདག་
གི་གདོང་ངོས་སུ་འཕྲོས་པའི་མོད་ལ་རྣོ་ལྕགས་ཀྱིས་གྲུབ་པ་ལྟ་བུའི་ལག་པ་ཆ་
གཅིག་གིས་རིད་པོར་གྱུར་པའི་བདག་གི་ལུས་པོ་དེ་གན་རྐྱལ་དུ་མནན་བྱུང་།
“ཨ་གནམ་རྒན་མ། ནད་ཡམས་ཀྱིས་བཟུང་བའི་སེམས་ཅན་གང་རུང་
ཞིག་གིས་ང་ཁྱུར་མིད་གཏོང་བསམ་པ་མིན་ནམ། ཡང་ན་ལྷ་སྒྲུང་གི་ཁྲོད་དུ་
སིམ་པའི་སེམས་མེད་ཀྱི་ལས་མཁན་ཞིག་གིས་ང་རང་བདག་ཏུ་བཟུང་བ་ཡིན་
ནམ།”
བདག་གི་ཀླད་ཀློང་དུ་འཆར་སྒོ་ཅི་ཡང་མེད་པར་སྐྲག་སྣང་གིས་ཁེངས་
བཞིན་པའི་སྐབས་དེར། བུ་མོ་དེའི་བདེ་དྲོད་ཀྱིས་ཁྱབ་པའི་འབུར་ལྷུག་ལྷུག་
གི་མྱོས་བུམ་དེ་བདག་གི་གདོང་ངོས་ལ་དྲུད་ཅིང་། རིམ་བཞིན་ཚིམ་སྣང་ལྟ་
བུའི་ཚོར་བ་ཁྱད་མཚར་བོ་ཞིག་གིས་བདག་ལུས་ཀྱི་ཁུ་ཁྲག་ཚང་མ་གྱེན་ལ་རྒྱུ་
བར་བྱས།
དྲན་ཚོར་འདིས་བདག་གིས་སླར་ཡང་གནམ་ལ་ཀེར་བའི་བུ་མོ་ཆུང་ཆུང་
དེའི་མིག་མདངས་ཐེངས་གཅིག་མཐོང་ཞིང་། ཁོ་མོས་བརླ་སྒོ་བརྐྱངས་ཏེ་
དབྱིན་ཇིའི་དམག་མི་དག་ལ་ཚིམ་སྣང་གི་བདེ་བ་སྟེར་བའི་དུས་སྐབས་དེའི་
129



རེ་རྐང་གླིང་གི་སྒྲུང་ཐུང་། བར་བ་གི་མགོ་འཁོར་ལོ་བྲང་།
རིང་གི་སྦྱོར་བ་མ་ལུས་རྟོགས་ཡོང་།
ཁོ་མོ་མུ་མཐུད་རྩྭ་ཐང་འདིའི་ཕ་རོལ་དུ་བརྒལ་བའི་རེ་ལྟོས་ཀྱིས་ངོམས་
ཡོད་ནའང་བདག་གི་སྐེད་པར་བཅིངས་པའི་ལག་ཟུང་གཉིས་པོ་དུག་སྦྲུལ་
འཁྱིལ་བ་ཇི་བཞིན་མི་ལྷོད་པས་ངས་ཆེད་དུ་ཁོ་མོ་ཕར་ལ་བདས་པ་ཡིན། །
དབྱིན་ཇིའི་དམག་མི་དེ་གཉིས་ཀྱིས་ཁོ་མོའི་རྐང་པ་ནས་བཟུང་སྟེ་ཐུར་
ལ་དྲུད་ཅིང་། རྡོ་གཟེར་གྱི་སྣེ་རུ་ལུས་པའི་མོའི་ལུས་སྟེང་གི་ཤ་ཁྲག་གིས་ཁོ་
མོར་བདེ་བ་ཅུང་ཙམ་བསྐྲུན་པ་ནི་ཁོ་མོས་དམག་མི་དེ་གཉིས་ཀྱིས་ཅི་བྱས་
ཐམས་ཅད་ཧ་མ་གོ་ཞིང་། བརྒྱལ་བ་ལས་སངས་དུས་ལུས་ཡོངས་རྨ་གཟེར་
གྱིས་ཁེངས་པ་དང་། གཟེར་སྣང་ཕལ་ཆེ་བ་ཁོག་ལ་བབས་པ་དང་མཚུངས།
དོན་དངོས་སུ་ཁོ་མོ་ནི་འཚོ་བའི་བདེན་སྣང་གང་ཡང་མ་ཤེས་པའི་
བཙུན་མ་ཆུང་ཆུང་ཞིག་ཡིན། ཐ་ན་གདུག་རྩུབ་ཀྱིས་དེད་པའི་གཡེན་སྦྱོར་གྱི་
ལས་དེ་ཙམ་ཡང་ཐོག་མ་ནས་རང་ཉིད་གསོད་པར་འདོད་པའི་སེམས་ངལ་
ཙམ་ལས་འཇིག་རྟེན་གྱི་ལྷག་མར་མཐོང་བའི་མེ་ཏོག་ཅིག་ཏུ་ཁོ་མོའི་བློ་ཡིས་
ག་ལ་གཅོད་ནུས། དེ་ནི་སྤྱི་ལོ་ཆིག་སྟོང་བརྒྱད་བརྒྱ་བརྒྱད་ཅུ་གྱ་བརྒྱད་ལོའི་
སྔོན་གྱི་གནས་ཚུལ་ཞིག་རེད། ད་ལྟ་བསམ་ན་འདིའི་སྐོར་ལ་བསམ་བློ་གཏོང་
མཁན་ཚོ་ནི་ཆགས་སྲེད་ཀྱི་འདམ་ཉོག་ལ་བྱིང་བའི་ཆགས་ལྡན་གྱི་སྐྱེས་བུ་
ཞིག་ལས་ལོ་རྒྱུས་ཀྱི་བགྲོད་རིམ་དང་འཚམ་པའི་ཤེས་ལྡན་པ་ཞིག་གང་ནས་
130



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
..
..
.-
--
བདག་གི་ཆུང་མ་ཡིན་ཟེར་བའི་བུ་མོ་དེས་སྐད་གདངས་དམའ་མོའི་ངང་
བདག་གི་རྣ་བར་“ཕྱི་གླིང་བའི་བུ་མོ་འབུམ་རམས་པ་ཞིག་གིས་མཚན་གཅིག་
ལ་བརླགས་པའི་ལང་ཚོ་དེས་ཨ་སྒོར་ས་ཡ་གཅིག་རེག་ཐུབ་སོང་ན་ཡང་རྗེས་
སུ་ཁོ་མོར་མངལ་འཁོར་བས་ཚེ་གང་རིང་ལ་བསགས་པའི་ཤེས་རབ་ཀྱི་གླེགས་
བམ་དེ་དེ་ལྟར་མིག་གི་མཐོང་ཡུལ་དུ་མེ་ལ་བསྲེགས་སོང་”ཞེས་ཧམ་པ་དང་
བཅས་ཏེ་བཤད།
བུ་མོ་དེའི་ཤ་རུས་ཀྱི་གཏིང་ལ་མདུང་གིས་བསྣུན་པ་ཇི་བཞིན་འགུལ་མི་
ཐུབ་ན་ཡང་གོག་ནུར་གྱིས་ཉི་མ་ནུབ་པའི་རྗེས་དེད་ཅིང་། ཁྲག་གིས་འཚོས་
པའི་རང་ཉིད་ཀྱི་གཟན་ཤམ་ལ་ལན་གཅིག་རེག་རྗེས་སྙིམ་པ་ཐོད་པར་སྦྱོར་
བཞིན་“དཀོན་མཆོག་གསུམ་པོ། བོད་འབངས་བྱིངས་ཀྱི་མནར་གཅོད་མཐའ་
དག་བདག་གཅིག་པུའི་སྟེང་དུ་མངོན་གྱུར་ཅིག”ཅེས་གསོལ་བ་སྙིང་ཁ་ནས་
བཏབ་རྗེས་བརྒྱལ་བ་ལྟ་བུའི་གཉིད་དུ་ཡུར།
མུན་ནག་གི་ཟབ་ཚད་ཡུན་གྱིས་ཕྱེས་ཏེ་ཁང་བ་ཧྲིལ་བོར་དཀར་འོད་
ཅུང་རྒྱས་པ་ན། སྔར་གྱི་བུ་མོ་དེ་བྲེལ་འཚུབ་ཀྱིས་ཡར་ལངས་ཤིང་། ཅུང་མ་
རངས་པའི་ཚུལ་གྱིས“ཁྱོད་ཀྱི་ནམ་སྟོད་ཀྱི་རྨི་ལམ་དེ་ཡིན་གཅིག་བདག་གི་རྨི་
ལམ་དུ་འཇོག་དོན་ཅི་ཡིན། ངས་རང་ཉིད་ཀྱི་སྐྱེ་བ་འདི་ཏག་ཏག་བུ་མོ་ཞིག་
131



རེ་རྐང་གླིང་གི་སྒྲུང་ཐུང་།[བར་རང་གི་མགོ་འཁོར་ཕོ་བྲང་།
གི་བདེ་སྡུག་སྐོར་ལ་སེམས་ཁུར་བྱེད་མཁན་གྱི་རྣམ་པ་ཁོ་ནས་མཇུག་རྫོགས་
པར་བྱེད་མི་འདོད། རྒྱུ་མཚན་ནི་ངའང་བུད་མེད་ཅིག་ཡིན་ཞིང་། འོས་ཚོད་
ཀྱིས་ཁྱོད་ཀྱི་ཆུང་མར་དབང་བའི་སེམས་ལྡན་ཞིག་ཡིན”ཞེས་བརྗོད།
བདག་གིས་དེའི་ལན་དུ་
“གལ་སྲིད་དབྱིན་ཇིའི་དམག་མི་དེ་གཉིས་ཀྱི་རྨི་
ལམ་ཡང་ཁྱོད་ཀྱིས་རྟོགས་ཡོད་ན་ཅི་མ་རུང་”ཞེས་བཤད་པ་ན།
ཁོ་མོའི་གདོང་ལ་རེ་ཐག་ཆད་པའི་སྐྱོ་མདངས་ཤིག་མངོན་བཞིན་་བདག་
གིས་ཁོ་མོ་མཐོང་དུས་ཁོ་མོར་དབུགས་ཅུང་ཡོད་དེ། སྐེད་པར་བཅིངས་
པའི་སྒོ་ཁུག་ལས་ཆུ་འཛར་བའི་རྣམ་པ་ཙམ་མཐོང་ཐུབ་པ་བྱུང་བས་མྱུར་དུ་
མགྲིན་པ་ཡར་བཀྱགས་ཏེ་ཆུ་ཐིགས་རེ་རེ་བཞིན་ཁོག་ལ་མིད་ཅིང་། ཉི་མ་
ཤར་བའི་གྲིབ་རིས་ཀྱི་གཡོ་འགུལ་ལྟར་ཁོ་མོའང་དལ་གྱིས་ཡར་ལ་དགྱེ་ཐུབ་
པ་བྱུང་ཞིང་གོམ་སྟབས་རེ་རེ་བཞིན་མདུན་ཕྱོགས་སུ་སྤོས་པས་དམིགས་ཡུལ་
གཞན་ཞིག་གི་ཆ་ཤས་སུ་གཏོགས་པའི་རྨི་ལམ་གྱི་རྒྱབ་ལྗོངས་ཧྲིལ་བོ་ཁྱོད་
དང་ཉེ་བ་ནས་ཉེ་བར་བཅར་ཐུབ་པ་བྱུང་འདུག”ཟེར།
ངས་སླར་ཡང་དོན་རྐྱེན་འདི་ལ་བསམ་བློ་གཏོང་མི་འདོད་པས་འབྲོང་
ལགས་ཀྱི་《ཆུང་མ་གཉིད་ཟིན། ངས་སྙན་ངག་འབྲི་བཞིན་ཡོད》ཅེས་པའི་
སྙན་རྩོམ་དེ་ཞིབ་ཏུ་ཐེངས་གཅིག་བཀླགས་པ་ཡིན།
132



རེ་རྐང་གླིང་གི་སྒྲུང་ཐུང་བར་རང་གི་མགོ་འཁོར་ཕོ་བྲང་།
གཉིས་པ། གཤོག་པ་ཐོགས་པའི་རྨི་ལམ།
ནམ་སྟོད་ཀྱི་ཆར་པ་དེས་ཕྱི་རོལ་གྱི་འཇིག་རྟེན་ཧྲིལ་པོ་བརླན་གྱིས་
བཟུང་པ་དེ་བཞིན་མཚན་མོ་དེའི་རྒྱུ་རྐྱེན་དུ་ཐེ་བའི་བཙུན་མ་དེ་ཉིད་ཀྱི་མིག་
ཟུང་ཁོ་ནས་ཀྱང་བདག་གི་ལུས་སེམས་ཀྱི་ཕྱི་ནང་གང་ལ་རེག་ཐབས་བྲལ་
བའི་འཁྱག་བསིལ་བསིལ་གྱི་སྣང་བ་ཞིག་བྱིན་འདུག །
སྤྱིར་ན་དཀའ་སྤྱད་ཀྱི་འཚོ་བའི་བརྒྱུད་རིམ་དེ་ཡང་རྣམ་པ་མི་འདྲ་བའི་
དཀྱོགས་མཚམས་མང་པོ་ཞིག་གིས་ཚོད་འཛིན་བྱས་ཡོད་མོད། འོན་ཀྱང་
བླང་དོར་གྱི་དབྱེ་བ་འབྱེད་དཀའ་བའི་གདམ་ཀ་དེ་དག་གི་དྲི་གཞིའི་མདུན་
དུ། ང་ལ་ཁོང་ཚོ་ནི་མིའམ་ཅི་ཞིག་ཡིན་པའི་ཐེ་ཚོམ་སྐྱེས་ཡོང་ལ། ཐ་ན་རང་
ཅག་གི་སྐྱབས་གནས་སུ་མངོན་པའི་དཀོན་མཆོག་དེས་ཀྱང་ལས་དབང་ངན་
པའི་རིགས་དེ་དག་ལ་ཇི་ལྟར་ནས་ཀྱང་ཁག་ཐེག་གི་བློ་ས་ཞིག་རྒྱག་ཐུབ་ཀྱིན་
མེད་སྙམ་བྱུང་།
སྟོན་མཇུག་གི་མཚན་མོ་འདིའི་སྒོར་ཞིང་ཟླུམ་པའི་ཟླ་བ་དེས་ནད་ཁང་
གི་ཕྱི་ནང་ལ་གཏོར་བའི་འོད་ཟེར་ནི་ཧ་ཅང་བག་ཕེབས་སུ་གནས་ནའང་
སྟོན་རླུང་གིས་གཡབ་མོ་བྱས་པའི་དགུན་གྱི་གྲང་ངར་དེ་ད་སོ་མ་གཉིད་ལས་
སད་པའི་བུ་ཆུང་ཞིག་གི་རང་བཞིན་ལྟར་དལ་གྱིས་གཡོ་འགུལ་དུ་བྲེལ་བས་
ན་སྨན་པ་དག་གིས་ཀྱང་སྔ་ས་ནས་གྲ་སྒྲིག་བྱས་ཟིན་པའི་བལ་ཕྱར་དག་གྱོན་
133



རེ་རྐང་གླིང་གི་སྒྲུང་ཐུང་། [བརཡང་གི་མགོ་འཁོར་ཕོ་བྲང་།
བཞིན་རང་རང་གི་ལས་ཀར་བྲེལ་གྱིན་འདུག བཙུན་མ་དེའི་ཁ་པར་ལས་ཁོ་
མོ་ལ་མངོན་སུམ་མ་ཡིན་པའི་འཆར་སྣང་ཞིག་གི་ཆོ་འཕྲུལ་གྱིས་བསླུ་བྲིད་
བཏང་བྱུང་ཟེར་བས། ངའི་སེམས་ལ་སླར་ཡང་གནམ་ལ་ཀེར་བའི་བུ་མོ་དེའི་
མིག་ཟུང་གི་གསང་བ་དག་རེ་ཞིག་འཆར་བས་ན་འགོག་ཐབས་བྲལ་བའི་
བསྙེག་སེམས་ཤིག་གིས་སྨན་ཁང་ནས་བྲོས་ཏེ་ཁོ་མོའི་སར་མྱུལ་བ་ཡིན།
ཁོ་མོ་གཉིད་སད་པ་ལྟ་བུའི་ཚོར་སྣང་ཞིག་གིས་མིག་ཟུང་ཕྱེ་བ་ན་དབྱིན་
ཇིའི་དམག་མི་ཞིག་གིས་ཁོ་མོར་པར་ཞིག་བརྒྱབ་རྗེས་སྙིང་རྗེ་བའི་ཚུལ་གྱིས་
ཁུག་མ་ལས་དངུལ་སྒོར་གཉིས་བཏོན་ཏེ་ཁོ་མོར་སྤྲད། གཉིད་དུ་ཡུར་བའི་
རྨི་ལམ་རིང་མོ་དེའི་ནང་དུ་ཁོ་མོས་གནད་དོན་གཞན་ཞིག་རྟོགས་པ་ནི་ལོ་
བརྒྱའི་སྔོན་གྱི་བུ་མོ་ཞིག་གི་རྨི་ལམ་དེ་མངོན་སུམ་དུ་མཐོང་ཡོང་། །
བཟོ་ལྟ་ཤོར་བའི་མཆོད་རྟེན་དེའི་ཉེ་གནས་སུ་གཅེར་བུར་གནས་པའི་
རང་ཉིད་ཀྱི་ལུས་པོ་དེ་བྱ་རྒོད་ལ་གཡེངས་པ་ཇི་བཞིན་ཕར་སྐོར་ཚུར་སྐོར་
བྱེད་ཅིང་། མིག་རྡེབ་ཡུན་ཙམ་གྱི་རིང་ལ་འོད་ཟེར་ལན་འགར་མཆེད་པའི་
པར་ལེན་འཕྲུལ་ཆས་ཚང་མ་མོ་རང་གི་ལུས་སྟེང་ལ་གཏད་འདུག
དབྱིན་ཇིའི་དམག་མི་གཞན་ཞིག་གིས་ཁོ་མོར་འཐོབ་པའི་དངུལ་སྒོར་དེ་
གཉིས་ལས་གཅིག་བཙན་ཤེད་ཀྱིས་འཕྲོག་རྗེས་ཁོ་ཚོ་ཚང་མ་སྔར་ཡོང་སའི་
ལམ་ལ་ཞུགས་ཏེ་ཐོན་སོང་། །
134



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
གློ་བུར་དུ་ཞིག་རལ་དུ་གྱུར་བའི་མཆོད་རྟེན་དེའི་བུམ་སྙིང་ལས་གླང་
ནག་པོ་ཞིག་བརྒྱུགས་ཡོང་སྟེ་ཁོ་མོའི་ལུས་པོ་ཡར་འགྱོགས་བཞིན་ལོ་རྒྱུས་ཀྱི་
གཞུང་རྒྱ་ལྟ་བུའི་གྲོག་ཤུར་ཆེན་པོ་ཞིག་ལ་ཁུར་ཏེ་སོང་། ཁོ་མོས་རང་ཉིད་
ཀྱི་རྨི་ལམ་དེ་རྒྱུ་རྐྱེན་གཞན་ཞིག་གིས་འཁྱེར་སོང་བ་ཤེས་ནའང་གླང་ནག་པོ་
དེའི་ཐོད་གཞུང་དུ་ཟུག་པའི་ལྕགས་མདའ་དེ་དང༌། རྒྱབ་ཏུ་འཁུར་བའི་རྡོ་
རིང་དེ་གཉིས་ཀྱིས་ཁོ་རང་ནི་སྐྱེ་བ་ག་ཚོད་སྔོན་གྱི་ཇག་དཔོན་ཞིག་ཡིན་པ་
ཐག་བཅད་ཕྱིར། བསམ་བཞིན་གླང་དེར་དམིགས་ནས་བསྙེགས་སོང་།
རྒྱང་རིང་ནས་མེ་ལྕེ་དགུང་ལ་མཆེད་པའི་དགོན་པ་ཞིག་གི་རྒྱབ་གཟུགས་
ཧྲིལ་པོ་ཁོ་མོར་གཏད་དེ་ཉེ་སར་བཅར་སྐབས་མེ་མཆེད་པའི་བཙུན་པ་དག་
གི་བེམ་རོ་ནི་མཚན་གཅིག་རིང་འབར་བའི་མཆོད་མེ་དེའི་སྡོང་རྐང་དག་
དང་འདྲ་བར་ནག་ཡོར་ཡོར་གྱིས་ཐལ་བའི་རླུང་ལ་འཐིམ་གྱིན་འདུག
མོས་ཁེར་ལབ་ཀྱི་ཚུལ་དུ“འཇིག་རྟེན་ལས་འདས་པའི་ཚ་དམྱལ་གྱི་
འཇིགས་པ་འདི་འདྲ་དགྲ་བཅོམ་པ་སུ་ཞིག་གིས་ཁས་བླངས་པའི་རང་ཉིད་
ཀྱི་སྦྱོང་བ་ཡིན་ནམ། དེ་དུས་བདག་ཅག་གི་སྟོན་པ་ཤཱཀྱ་ཐུབ་པའང་དགུང་
གྲངས་གྱ་གཅིག་གི་ཚུལ་གྱིས་འཇིག་རྟེན་འདི་དང་ཁ་མ་བྲལ་བ་ཡིན་ན་མ་
འོངས་པར་རང་ཅག་གི་མགོན་དུ་འཕྲོས་པའི་རྫོགས་པའི་སངས་རྒྱས་ཤིག་གི་
མཛད་པ་འདི་ན་བསྐྱངས་པ་ཨེ་མ་རྨད”ཅེས་སྙིམ་པ་བྲང་ཁར་སྦྱོར་བཞིན་
135



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
དད་པ་ཞིག་བྱས་པ་ན། མེ་ལྕེ་ཡི་ཀློང་ནས་གསེར་ཀོང་འགའ་འཁུར་བའི་
དབྱིན་ཇིའི་དམག་དཔོན་ཞིག་ཚུར་མཆོངས་ཡོང་སྟེ་“ཧ་ཧ། འདི་ཉིད་ནི་ལོ་
རྒྱུས་ཀྱི་ཡིག་ཚང་གང་དུའང་མ་གསལ་བའི་བོད་མི་དག་གི་བསྟན་པ་སྔ་དར་
དང་ཕྱི་དར་གཉིས་ཀྱི་མཚམས་དབྱེ་སྟངས་ཤིག་རེད། ཁྱོད་ཚོས་གནམ་གྲུའི་
ལྷུ་ལག་སྒྲུབ་བྱེད་ཀྱི་གསེར་སེར་དག་འདི་ལྟར་ཁྱིའི་འཐུང་སྣོད་དུའང་མི་ཕན་
པའི་རྐོང་བུ་དག་ཏུ་བསྒྱུར་ན་ཇི་འདྲའི་ཕངས་པ་ལའང་། འདིའི་ནང་དུ་
སྦར་བའི་ཞུན་མར་གྱི་འགྲོ་སོང་ཚང་མ་ངེད་ཅག་དབྱིན་ཇི་བཙན་རྒྱལ་ཆེན་
མོར་ཕུལ་བ་ཡིན་ན་ཁྱེད་ཅག་གི་སྐྱབས་གནས་ཞུ་ཡུལ་དེ་ཐད་ཀར་ངེད་ཅག་
གི་རྒྱལ་མོ་བྱས་ཆོག་ཨང་། རྒྱལ་མོ་ཁྲི་ལོ་བརྟན་པར་ཤོག”ཅེས་ཞྭ་མོ་ཕུད་དེ་
གུས་འདུད་ཅིག་ཞུས་རྗེས་ཕྱིར་མེ་ལྕེ་དེའི་ཁྲོད་དུ་འཐིམ་སོང་།
ངས་ནུས་ཤུགས་རྩལ་དུ་སྤྲུགས་ནས་དགོན་རྙིང་དེའི་སྒོ་རྩར་བཅར་
འདོད་ནའང་སྣང་བ་འཁྱོལ་བའི་རྦ་རླབས་ཀྱི་རང་བཞིན་ཁོ་ནས་རྣམ་ཤེས་
དང་ལུས་པོ་སོ་སོར་འཐོར་བའི་སེམས་ངལ་དེ་བསྐྲུན་ཕྱིར་མཆོང་སྐྱོད་ཀྱིས་
བཙུན་མ་དེའི་ལས་དབང་དང་རིགས་འདྲ་བའི་རྨི་ལམ་གྱི་ཕྱོགས་སུ་ཆས་
དགོས་བྱུང་།
136



རེ་རྐང་གླིང་གི་སྒྲུང་ཐུང་བར་སྣང་གི་མགོ་འཁོར་ཕོ་བྲང་།
དགོན་རྙིང་དེའི་བྱུང་སྣང་གི་གདན་རབས་སྐོར་མཁས་པ་སུ་ཞིག་གིས་
ཀྱང་མ་བྲིས་པས་མི་སུ་ཞིག་གིས་ཀྱང་དགོན་རྙིང་དེའི་ཉམས་ཞན་འུ་ཐུག་གི་
གནས་བབ་ལ་དོ་སྣང་མ་བྱས་ཤིང་། གཞན་འགྱུར་དུ་འཕྲོས་པའི་རང་བྱུང་
གི་རྨེག་མེད་ཐམས་ཅད་ཀྱང་འཁོར་འགྲོས་ཀྱིས་སྟོངས་པའི་འཇིག་རྟེན་གྱི་
འགྲོ་ལུགས་ལྟར་རང་སོར་བཞག་པས་ན། འདིའི་ནང་དུ་འཚོ་བའི་སེམས་
ཅན་གང་ཞིག་ཀྱང་གཤེགས་ཟིན་པའི་དབྱིན་ཇིའི་བཙུན་པ་དེའི་རྒྱུད་ཀྱི་
བཙུན་མ་ཆུང་ཆུང་མོ་རང་ལས་སུ་ཡང་མེད་པར་ཧ་ཅང་ལྷིང་འཇགས་སུ་
གནས་འདུག
སྐབས་འདིར་ངའི་རྣ་ལམ་དུ་གསལ་ལ་མི་གསལ་བའི་འགྱུར་ཁུགས་
ཤིག་གི་དབྱངས་སྙན་དེ་འཕྲོས་ཡོང་བས། ངས་ཀྱང《བོད་ལྗོངས། རྒྱུན་བུའི་
མདུད་པར་བརྒྱུས་པའི་རྣམ་ཤེས》བནང་གི་མཐར་འཕེལ་གྱི་བརྟུལ་ཞུགས་
བཟུང་སྟེ་རྣ་བ་ཟུང་གྲང་བསིལ་བརླན་གཤེར་གྱི་ས་གཞི་ལ་གཏད་དེ་ལན་
ཅིག་ཉན་པ་ཡིན། ངས་ལཱ་སྒྲོན་བཞིན་བཞུར་ཚར་ལ་ཉེ་བའི་རང་གི་སེམས་
འདུན་དེ་རེ་ཞིག་ནང་ལ་བཀུག་རྗེས་ཁྲུང་ཁྲུང་ལྟ་བུའི་བུ་མོ་ཞིག་གི་ཨ་ལན་
ལ་སྒུག་བསྡད་པར་དུས་བབ་ཀྱི་སོ་ཁ་ནས་བོར་བརླག་སོང་བའི་སྐད་སྒྲ་འདི་
1 《བོད་ལྗོངས། རྒྱུན་བུའི་མདུད་པར་བརྒྱུས་པའི་རྣམ་ཤེས》
དདཔར་ང
བཀྲ་ཤིས་ཟླ་བས་བརྩམས།
ས་བརྩམས།
137



རེ་རྐང་གླིང་གི་སྒྲུང་ཐུང༌། བརསྣང་གི་མགོ་འཁོར་ཕོ་བྲང་།
སླར་ཡང་ཐེངས་གཅིག་གྲགས་བྱུང་།
“ངའི་བུ་ཕྲུག འདི་ལྷ་ཡི་ལུང་བསྟན་མ་རེད། འདི་ནི་མི་ཡིས་འཇིག་
རྟེན་ལ་འགྲན་སློང་བའི་ཅོང་སྒྲ་དང་། དུང་སྒྲ། མཉམ་ལེན་གྱི་གླུ་སྒྲ་རེད”
འབོད་སྐད་དེས་རི་ཚོགས་ཀྱི་ལྷིང་འཇགས་ཡོངས་སུ་གཏོར་བས་མེ་ལྕེ་
ཡི་ཀློང་དུ་འཚིག་བཞིན་པའི་བཙུན་པ་ཞིག་གི་རྣ་ཅོག་གཉིས་པོ་མེ་ཡིས་མ་
འཚིག་པར་རང་སོར་ལུས་ཤིང་། མེ་ལྕེས་རབ་ཏུ་བལྡགས་ཚར་བའི་དགོན་
པ་དེའི་མཁའ་དབྱིངས་ནས་ཀྱང་ནུབ་པ་མེད་པའི་མ་ཡུམ་ཞིག་གི་གླུ་སྐད་དེ་
རྒྱང་རིང་ནས་ཉེ་སར་གྲགས་ཡོང་།
གླུ་སྐད་དེ་མཚན་ཐུན་གསུམ་ཙམ་ལ་བདག་གི་རྨི་ལམ་དུ་འཁོར་མྱོང་ན་
ཡང་ངས་རྒྱུ་མཚན་གཞན་ཞིག་གི་དངོས་དོན་དེ་ཧ་ཅང་རྟོགས་དཀའ་བས་
ཐད་ཀར་ཁོ་མོའི་རྨི་ལམ་དུ་དྲངས་ཏེ། ལྷ་སྐུའི་རྒྱུ་ནོར་དག་འཁུར་བཞིན་
པའི་དབྱིན་ཇིའི་དམག་མི་དག་ལ་མགོ་བོ་ལན་གཅིག་དགྱེ་དགོས་པའི་ངལ་
བ་དེ་བསྐྲུན་ནའང་། འོན་ཏེ་རྒྱུ་ནོར་གྱིས་ཚིམས་པའི་དབྱིན་ཇིའི་དམག་མི་
དག་སྔ་ས་ནས་རྒྱང་གྲགས་བཅུ་ཕྲག་འགའི་ཕ་རོལ་དུ་སོང་ཚར་བས་མཉམ་
འཇོག་དེ་ཙམ་ཞིག་འཇོག་ཁོམ་མ་བྱུང་བར་རང་ཡུལ་གྱི་གཉེན་ཉེ་དག་དྲན་
གྱིན་ཡུལ་ཕྱོགས་སུ་ལོག་སོང་།
138



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
གསུམ་པ། དམྱལ་བའི་སྟེགས་བུ།
“གཙང་ངོས་ཀྱི་རྦ་རླབས་རེ་ཞིག་དགྱེ་བའི་རླབས་གཤེར་གྱི་ཟེགས་
མའི་འོག་ཏུ་མི་གཉིས་ཀྱི་གཟུགས་རིས་མངོན་བྱུང་། ངོ་གདོང་ཁྲག་གིས་
དམར་པོར་བསྒྱུར་བའི་མི་ཞིག་དལ་གྱིས་ཡར་ལངས་པ་ན་ས་གཞི་ཐམས་
ཅད་མེ་སྒྲོགས་ཀྱིས་གས་གཏོར་བཏང་བའི་ཀོང་ས་དག་གིས་ཁྱབ་ཡོད་
ཅིང་། ཀོང་སའི་རྒྱུད་དུ་མི་ཁྲག་གིས་དྲུག་པའི་བརླན་གཤེར་གྱི་མཚེའུ་དག་
གྲུབ་འདུག སྐབས་འདིའི་མི་སྣ་རྒན་པ་དེ་ནི་ཤ་ཁྲག་གི་བཙན་རྫོང་བརྩིགས་
ཏེ་རང་ཉིད་ཀྱི་ཕ་གཞིས་སྲུང་བའི་མི་རིགས་ཀྱི་དཔའ་བོ་ཞིག་ཡིན་ཞིང་། མི་
གཞན་ཅིག་ཤོས་དེ་ནི་སྐབས་དོན་གྱི་སྣང་ཚུལ་ཁོ་ནས་རང་ཉིད་ཀྱི་ཁེ་ཕན་
ནམ་དངུལ་ལོར་གཉེར་བའི་དབྱིན་ཇིའི་གསར་འགོད་པ་ཞིག་ཡིན། མི་དེ་
གཉིས་ལ་ཕན་ཚུན་ཐུན་མོང་དུ་མངའ་བའི་གཤིས་ལུགས་གང་ཡང་མེད་
ནའང་ཁོ་གཉིས་ལ་གཅིག་སྤྱོད་དུ་བསྟར་བའི་རང་ལུགས་ཉག་ཅིག་ཡོད་པ་
ནི་ཆ་རྐྱེན་ཅི་ཡང་མེད་པར་མིག་ཆུ་བཞུར་གྱིན་པ་དེ་རེད”
ཚིག་དུམ་འདི་ནི་དབྱིན་ཇིའི་གསར་འགོད་པ་ཞིག་གིས་བྲིས་པའི་སྒྲུང་
རིང《ཤ་ཁྲག་གི་བཙན་རྫོང་》ཞེས་པའི་ནང་འཁོད་ཡོད་ཅིང་། སྒྲུང་གཏམ་
གྱི་སྤུས་ཀའི་ཐད་ལ་བགྲོ་གླེང་བྱེད་མི་དགོས་པར་མེ་ལ་བསྲེགས་པའི་སྒྲུང་
རིང་ཞིག་ཡིན་ལ། ཆེས་མཐའ་མར་མེ་ཡིས་མ་འཚིག་པའི་ཤོག་ངོས་ཤིག་
139



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང།
གི་བརྗོད་བྱའང་ཡིན། སྒྲུང་གཏམ་འདིའི་ནང་དབྱིན་ཇིའི་དམག་ཁྱིམ་ཞིག་
གི་མི་རབས་གསུམ་གྱི་དར་རྒུད་བྲིས་ཡོད་ཅིང་། ཁོ་ཚོ་རེ་རེ་བཞིན་བོད་
ཡུལ་དུ་གོམ་ཁ་བསྒྱུར་བའི་རང་རང་གི་དམིགས་ཡུལ་བསྟན་པ་ནས་གཏུམ་
དྲག་དང་། གཉའ་གནོན། དམར་གསོད་བཅས་ཀྱི་བྱུང་རིམ་བཀོད་ཡོད་པ་
དང་། མཐའ་མ་མི་རབས་གསུམ་པར་མཆེད་པའི་གསར་འགོད་པ་ཞིག་གི་མི་
ཚེ་བྱུང་བ་ནས་ཁྱིམ་རྒྱུད་རྩ་བ་ནས་ཆད་པའི་གཏམ་རྒྱུད་ཀྱིས་རྒྱུན་བསྲིངས་
ཡོད་ནའང་ཁོ་བ་རང་ཉིད་གྲྭ་པ་བྱས་ཏེ་བོད་ཡུལ་དུ་ལུས་པའི་བརྒྱུད་རིམ་
དག་བྲིས་མེད་པར་འགན་འཁུར་ཅི་ཡང་མེད་པའི་སྒོ་ནས་རང་ཉིད་ཀྱི་ལུས་
པོ་དེ་གཡུལ་འཐབ་གང་ཞིག་གི་ཁྲོད་དུ་བོད་ཀྱི་དཔའ་རྒོད་ཅིག་གིས་དུམ་བུ་
གཉིས་སུ་བཅད་པའི་བྱས་རྗེས་དག་བཀོད་འདུག
དབྱིན་ཇིའི་གྲྭ་པ་འདི་ཉིད་ལོ་ངོ་ལྔ་བཅུ་ཙམ་གྱི་རིང་ལ་དགོན་རྙིང་
འདིའི་ནང་དུ་འཚོ་བ་རོལ་མྱོང་ནའང་ཁོས་ཡོ་གཟུར་མེད་པར་ཡེ་ཤུའི་
འཁྲུངས་སྐར་གྱི་དུས་ཆེན་སོགས་ལ་རང་ཚོད་ཀྱི་དགའ་སྟོན་རེ་བྱེད་པས་
མི་རྣམས་ཀྱིས་ཁོའི་མིང་ལ“གྲྭ་པ་ཡ་མཚར་ཅན”ཞེས་འབོད་པ་དང་། རིན་
གོང་དམའ་བའི་སྔོ་ཚལ་རེ་དང་བག་ལེབ་ཁ་ཤས་རེ་བྱིན་ཏེ་འཚོ་བ་བསྐྱལ་
དུ་བཅུག་ནའང་ཁོས་རང་ཉིད་ཀྱི་བྱ་བ་སྔར་བཞིན་ནན་ནན་ཏིག་ཏིག་གིས་
བསྒྲུབ་ཕྱིར་དགོན་རྙིང་གི་ཐུན་མཚམས་གསུམ་དུ་ཕྱེ་བའི་ཅོང་སྒྲ་ལ་གཡོ་
140



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
གཟུར་གཏན་ནས་བྱུང་མྱོང་མེད།
ཅོང་སྒྲ་བསྟུད་མར་ལན་གསུམ་གྲགས་པས་ད་ནི་ཉིན་གུང་གི་ཚད་དུ་
བསླེབས་ཡོད། འོན་ཀྱང་སྨན་པས་བདག་གི་སེམས་ཁམས་ཀྱི་འགུལ་སྐྱོད་བྱེད་
ཚད་རྒྱུན་ལྡན་མིན་པར་འཚུབ་ཆ་ཆེ་དྲགས་འདུག་ཅེས་གསུངས་བྱུང་བས་
ངས་ནུས་ཤུགས་རྩལ་དུ་དཀྲུགས་ཏེ་སྒེའུ་ཁུང་ནས་ཐེངས་གཅིག་བལྟ་བར་
གེགས་བྱས་བྱུང་།
ངས་མིག་ཟུང་གནམ་ལ་ཀེར་བའི་བུ་མོ་དེའི་འདྲ་པར་དེ་ལ་ལན་གཅིག་
བལྟས་རྗེས། སྐྲག་སྣང་དང་བཅས་ཁོ་མོའི་གཏམ་རྒྱུད་དུ་སྣང་བའི་མི་སྣ་
གཞན་ཞིག་གི་བྱུང་བ་དེ་རང་ཉིད་དང་འདྲེས་པའི་ཉེ་མི་ཞིག་ཡིན་ན་ཅི་མ་
རུང་སྙམ་བཞིན་དབྱིན་ཇིའི་གྲྭ་བ་དེའི་བྱ་བྱེད་སྐོར་ལ་ལྟ་རྟོག་བྱས་པའི་བློ་
ཚུལ་དེ་དྲན་ཡོང་།
སྐབས་དེ་ཉིད་དུ་ངས་དབྱིན་ཇིའི་གྲྭ་བ་དེ་དགོན་རྙིང་དེ་རུ་བཞུགས་
པའི་གནས་ཚུལ་དག་ཐོས་རྗེས། ཐེངས་དུ་མར་ཁོང་གི་ཞལ་མཇལ་བར་
སོང་ནའང་ཁོས་ང་ལ་འཐོབ་འོས་པའི་གོ་རྒྱུ་ཅན་གྱི་ཚིག་གང་ཞིག་ཀྱང་
མ་གསུངས་པར་རྒྱུན་ལྡན་དུ་དབྱིན་ཡིག་སློབ་དགོས་པའི་དགེ་མཚན་དག་
བརྗོད་བྱུང་བས་ང་རང་སེམས་མི་སྐྱིད་པར་ཁོང་ཁྲོ་ཁོ་ནའི་ངང་ཁོ་རང་ནམ་
ཞིག་གི་ཚེ་ན་དགོན་པའི་འདབས་རོལ་དུ་ཡོད་པའི་ཁྲོན་པ་དེའི་གཏིང་དུ་
141



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
ལྷུང་སྟེ་སྦལ་བ་ཞིག་ཏུ་སྐྱེ་བ་བླང་ན་ཅི་མ་རུང་སྙམ།
དེ་ལ་ཡང་འཇིག་རྟེན་གྱི་བྱ་བ་མཐའ་དག་ཕན་གོ་རྒྱུར་མེད་འགྲོ་བའི་
ལས་སུ་གཤེགས་པ་བཞིན་ཉིན་འགའི་སྔོན་ལ་ལོ་བརྒྱད་ཅུ་གྱ་གཅིག་ལ་
བསླེབས་པའི་གྲྭ་བ་ཁོ་ཁྲོན་པ་དེའི་ནང་ལྕེབས་ནས་ཤི་སོང་། དོན་རྐྱེན་འདི་
བདག་ལ་མཚོན་ན་འགན་ཅི་ཡང་མེད་པ་ཞིག་ཡིན་མོད། རྗེས་སུ་གྲྭ་བ་དེའི་
བེམ་པོ་བདག་གཉེར་བྱེད་འདོད་མཁན་གྱི་ཞིང་བ་དེ་དག་གིས་བརྗོད་པ་ལྟར་
ན་ཁྲོན་པའི་གཏིང་རིང་དུ་ལྷུང་བའི་ཁོའི་ལུས་པོ་དེ་སྦལ་བ་ཆུང་ཆུང་ཞིག་ཏུ་
གྱུར་ཡོད་ཅིང་། གནམ་ལ་ཀེར་བའི་བུ་མོ་འདིའི་མིག་མདངས་ཀྱི་འདྲ་རིས་
དེ་ཡང་སྦལ་བ་དེའི་རྐང་ལག་གིས་མནན་འདུག་ཟེར། །
ངོ་མ་བདག་གིས་ཀྱང་ཧ་མི་གོ་བའི་ཉེས་ཚབས་འདི་འདྲའི་འོག་ཏུ་ངས་
མིག་བཙུམ་པ་ཙམ་གྱིས་དམྱལ་ཁམས་བཅོ་བརྒྱད་ཀྱི་ཡང་མཐའ་རུ་ང་ལ་
གཏོགས་པའི་འདུག་སྟེགས་ཤིག་བསྒྱུར་ཡོད་སྙམ་པའི་སྣང་བ་ཞིག་དབང་
མེད་དུ་སྐྱེས་ཡོང་།
བཞི་བ། སྐྱོ་སེམས་ཀྱི་མཆོད་ཆང་དང་པོ།
ཁོ་མོའི་མིང་ལ་འཛོམས་སྐྱིད་ལྷ་མོ་ཟེར། ཡ་ཐོག་དྭགས་པོ་ལྷ་རྗེ་ཚང་
142



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་བོ་བྲང་།
གི་སྐུ་ཕྲེང་བརྒྱད་པར་ཁས་འཆེ་བའི་སོག་རྩིའི་སྐུ་ལོ་ཚང་གིས་ལོ་བཅུའི་ཟང་
ཟིང་གི་སྐབས་སུ་བཙོན་ཁང་ནས་ལུང་བསྟན་གནང་བ་ཇི་བཞིན་ཁོ་མོ་དངོས་
སུ་དབྱིན་ཇིའི་གྲྭ་བ་ཞིག་དང་བོད་ཀྱི་བཙུན་མ་རྒན་གྲས་ཤིག་གི་རིགས་རྒྱུད་
དུ་འཁྲུངས་ནའང་། དུས་རབས་ཉི་ཤུ་བའི་བར་སྐལ་དུ་སིམ་པའི་བུ་མོ་འདི་
ཉིད་དགེ་འདུན་ཆོས་འཕེལ་ཟེར་བའི་རྒྱལ་ཁམས་པ་ཞིག་གི་སྙན་ཚིག་རྐང་
གཅིག་སྟེ། “སྐྲ་སེར་སྤྲེའུ་རིགས་ལ་དོགས་ཟོན་མཛོད”ཅེས་པའི་གླེང་བགྲོས་
ཤིག་གིས་ཡོངས་སུ་བཅིངས་ཡོད་ཕྱིར་ཁོ་མོའང་སྐྲ་ལོ་བཅད་པའི་བཙུན་མ་
ཞིག་ཏུ་མ་གྱུར་ཐབས་མེད་བྱུང་། །
སྐབས་གང་ཞིག་ལ་བདག་གིས་ཧྥ་རན་སིའི་རྩོམ་པ་པོ་ཝེ་ཀེ་ཐོ་ཡུ་གོ་
བཟེར་བ་ཞིག་གིས་བརྩམས་གནང་བའི་སྒྲུང་རིང《ཕ་རི་སིའི་འཕགས་མའི་
མཆོད་ཁང》ཞེས་པ་ཞིག་ལས་ཀྱང་ཁོ་མོ་ལྟ་བུའི་ཅོང་རྡུང་མཁན་ཞིག་གི་
འཚོ་བ་བཀླགས་མྱོང་། འོན་ཀྱང་དེ་ནི་ཆོས་དཔོན་སི་ལོ་ཏིས་ཀྱིས་བྲན་
འཁོལ་དུ་བླངས་པའི་ཁ་ཞིས་མོ་ཏོ་ཁོང་གི་ཉམ་ང་བའི་བརྩེ་སེམས་ཙམ་ལས་
ངན་པ་གཏུ་ཐུག་གི་སྣང་བརྙན་ཧྲིལ་བོ་བུ་མོ་འདིའི་མཛེས་ཚོར་གྱི་ཆ་དང་
འདྲེས་མི་ཐུབ།
1 ཝེ་ཀེ་ཐོ་ཡུ་གོ (Victor Hugo)ཧྥ་རན་སེའི་རྩོམ་པ་པོ་དང་སྙན་ངག་པ་གྲགས་ཅན། བརྩམས་ཆོས་གཙོ་བོར་
《ཡ་ང་བའི་འཇིག་རྟེན》སོགས་ཡོད།
143



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
གལ་སྲིད་སྒྲུང་གཏམ་གྱི་མི་སྣ་གཙོ་བོ་ཨེར་སེ་མེར་ཧྭ་ཇི་དེ་ཉིད་ཅོང་
རྡུང་མཁན་ཞིག་ཡིན་ན་ཁོ་མོའི་དོན་དུ་ངས་ཀྱང་ངན་པ་གཏུ་ཐུག་གི་བྱས་
ཉེས་དེ་ཁས་ལེན་བཞིན་བུ་མོ་འདིའི་དུར་ཁང་གང་ཞིག་ཏུ་འགྲམ་པ་ས་ལ་
སྦྱོར་བཞིན་རང་ཉིད་རུས་ཀོག་ཞིག་ཏུ་འགྱུར་རག་བར་བསྒུག་ཆོག་མོད། ཁོ་
མོ་ནི་ཁ་ཞེ་གཉིས་མེད་ཀྱིས་ལན་གཅིག་ཐོབ་པའི་སྐྱེས་པ་དག་ལ་སྨྲ་བ་མི་
འབོར་མཁན་ཞིག་ཡིན་པས་ངས་དེ་ལྟ་བུའི་ཁྱབ་རྒྱ་ཅན་གྱི་བརྗོད་དོན་ཞིག་
བསྐྲུན་མ་ནུས་ཤིང་། ཁོ་མོའི་སྣང་བརྙན་ཇི་ལྟ་བུ་ཞིག་གི་ཚུལ་གྱིས་ཅོང་རྡུང་
བའི་རྣམ་པ་དེ་ཡང་བློ་ལ་འཆར་མ་ནུས།
འདྲ་པར་ངོས་ཀྱི་སྣང་བརྙན་དེ་རྣམ་ཤེས་ཀྱི་ཕྱི་ཐག་སྦྲེལ་བའི་ང་རང་གི་
འཚོ་བའི་ཕྱེད་ཀ་རུ་གྱུར་པས། ད་ལྟ་ང་ལ་མཚོན་ན་ཐུན་མཚམས་གསུམ་དུ་
ཕྱེས་པའི་ཅོང་སྒྲ་དེ་ནི་བཙུན་མ་དེས་རང་ཉིད་ལ་བཏོན་གནང་བའི་གསང་
བའི་བརྡ་རྟགས་ཤིག་གམ་ཡང་ན་མི་ཐུབ་པའི་འཁོན་སེམས་ཀྱི་ཞེ་འགྲས་ལྟ་
བུར་སྣང་མོད། འོན་ཏེ་རྒྱུན་ལྡན་འཚོ་བའི་ཁྲོད་ཀྱི་རེ་གསལ་རེ་མོག་གི་ཉི་ཚེ་
བའི་འཚོ་བ་དག་མཐོང་དུས། རང་ཉིད་ཀྱང་ཅོང་སྒྲ་དེའི་དབྱངས་ཀྱི་ཁུགས་
ཤིག་གི་ཁྱམས་འོག་ཏུ་འཆི་བ་ལ་འཇུག་སྤྲོ་བའི་སྣང་ཚུལ་དེ་མངོན་སུམ་དུ་
འཆར་ཡོང་། རྒྱུན་འབྱམས་སུ་འཐིམ་པའི་ཅོང་སྒྲ་དེའི་དབྱངས་ཀྱི་འགྱུར་
ཁུགས་རེ་རེ་ད་ལྟའང་ད་དུང་དྲ་སྒོ་བརྒྱུད་བདག་གི་རྣ་ལམ་དུ་བཞུར་ཡོང་
144



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
བས་ན་ངས་གཞི་ནས་དགོན་རྙིང་དེའི་སྲོག་རྩར་ཐེ་བའི་མི་ཞིག་གི་ཚེ་སྲོག་
ད་དུང་ཡང་མཇུག་རྫོགས་མེད་པ་ཤེས་ཐུབ། ཡིན་ནའང་ཕན་སེམས་ཀྱིས་
འཁུར་བའི་རང་ཉིད་ཀྱི་འདོད་བློ་འདི་སུ་ཞིག་ལ་བཤད་རྗེས་ད་གཟོད་རང་
ཉིད་ཡིད་ཚིམ་ཐུབ་བམ། །
སྨན་པས་བཤད་པ་ལྟར་ན་བདག་གི་ཀླད་རུས་སུ་སིམ་པའི་ཡིད་འཛིན་
གྱི་ནུས་པ་དེ་ཉིན་རེ་བཞིན་ཉམས་དམས་སུ་འགྲོ་བས་ངས་འབད་འཐབ་ཀྱིས་
ཁོ་མོ་དང་ཁ་བྲལ་བའི་སྐབས་ཀྱི་བློ་ཚུལ་དག་བསྒོམས་པ་ཡིན།
འདི་ནི་དངོས་པོ་དང་དངོས་པོ་འཕྲད་པའི་འདུས་གྲུབ་ཀྱི་རྒྱུ་རྫས་ཤིག་
ལས་སེམས་པ་དང་སེམས་པ་བརླན་པའི་སྨྲེང་སེམས་ཀྱི་སྐྱོ་གླུ་ཞིག་ཏུ་ག་ལ་
བརྩི་རུང་། ཁོ་མོ་ནི་སྐྱེས་སྟོབས་ཀྱི་ཤེས་རབ་མངའ་བའི་གཞོན་ནུ་མ་ཞིག་
མིན་ནའང་འགལ་རྐྱེན་གྱི་ཆུ་ཆེན་ཤོར་བའི་རླབས་རྩེར་འཕྱོ་བའི་མེ་ཏོག་གི་
རྣམ་ཤེས་ཤིག་ཏུ་སྣང་བས། ཁོ་མོ་འགྲོ་ཁར་ཡང་ང་ལ་དབྱིན་སྐད་ཀྱིས“བདེ་
མོ་བྱོས”ཟེར།
སྐད་སྒྲ་འདིས་བདག་གི་ལོ་ངོ་བཅུའི་རིང་བག་ལ་ཉལ་བའི་བརྩེ་སེམས་
ཀྱི་གོ་རིམ་མཐའ་དག་ཐལ་བའི་རྡུལ་དུ་བརླགས་པས་ངས་སླར་ཡང་རྒྱུ་
སྐད་ཀྱིས་་སླར་འཇལ་ཡོང་”ཟེར་འདོད་མེད་པར་བོད་སྐད་ཁོ་ནས་“བདེ་མོ་
བྱོས”ཞེས་བརྗོད་པ་ཡིན། གང་ལྟར་ཁོ་མོའམ་བཙུན་མ་དེའི་རང་ག་བའི་
145



རེ་རྐང་གླིང་གི་སྒྲུང་ཐུང་། བར་ཁང་གི་འགོ་འཁོར་བོ་བྲང་
གདན་འདྲེན་དེའི་ཕན་སེམས་ཁོ་ནར་དམིགས་ཏེ་ང་དབྱིན་ཇིར་ཐེངས་
གཅིག་བསྐྱོད་པའི་སེམས་ཤུགས་ད་ལྟ་བསམས་ན་རྩ་བ་ནས་ཉམས་དམས་སུ་
སོང་ཚར་འདུག
སྐབས་འདིར་ངས་“བདེ་མོ་བྱོས། ཡང་ན་ཁྱོད་ཀྱི་ཉེས་པའི་ཚབ་
ཏུའང ་་”ཞེས་ཁ་རོག་གེར་ཁོ་མོར་རྒྱང་ལྟ་ཐེངས་ཤིག་བྱས་པ་ཡིན།
ལྔ་བ། མེ་ལོང་ནང་གི་གཏམ་རྒྱུད།
གཏམ་རྒྱུད་འདི་ནི་ཁོ་མོས་འཇིག་རྟེན་གྱི་སེམས་ལྡན་གང་མང་ཞིག་ལ་
བཤད་ཡོད་པ་གཞིར་བྱས་ད་ལྟ་ཡུལ་འདིའི་རྩི་ཤིང་གི་རིགས་ལ་ཐེ་བའི་མེ་
ཏོག་རྣམས་ཀྱིས་ཀྱང་ཐེངས་དུ་མར་ཐོས་ཡོད་ངེས། སྤྱིར་ན་དཀོན་མཆོག་
གིས་སྤྱན་གཟིགས་བཀོད་པའི་མི་སྣ་ཁ་ཤས་ཤིག་གི་རྣམ་ཤེས་ཧྲིལ་པོ་དེ་
རང་རང་གི་ལྷ་ཡུལ་རེར་ཆས་པའི་དད་སེམས་ཀྱི་བརྗོད་ཚུལ་རེ་ཡོད་ནའང་
འདུས་སྡོད་བྱས་དྲགས་པའི་མི་ཡུལ་གྱི་འཚོ་བ་དག་གི་དད་མོས་ལྟར་ན། ལྷ་
ཡུལ་དེ་ཡང་རིགས་མི་འདྲ་བའི་རྣམ་པ་དུ་མར་ཕྱེ་ཚོད་ཀྱིས་དབྱིན་ཇི་བ་དག་
ཕྱི་རོལ་བའི་ལྷ་ཡུལ་དང་། བོད་རྣམས་ནང་པའི་ལྷ་ཡུལ་ལ་འཇུག་པར་སྤྲོ་
འདུག
ཁོ་མོ་དང་གྱེས་ཁར་གནམ་གྲུའི་འབབ་ཐང་དུ་བདག་གིས་ཁོ་མོར་ཅིའི་
146



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ཕྱིར་དབྱིན་ཇིར་འགྲོ་དགོས་པའི་རྒྱུ་མཚན་དྲིས་པར།
མོས་“རང་ཉིད་ཀྱི་ཕ་རྒན་ཏེ། དབྱིན་ཇིའི་བཙུན་པ་ཁོང་ལ་བོད་ཡུལ་དུ་
རང་ཉིད་ལ་དབང་བའི་ལྷ་ཡུལ་ཞིག་མེད”ཟེར། །
ངས་“འོ་ན། ཁོ་ད་ལྟ་ཕྱི་རོལ་བའི་ལྷའི་ཕོ་ཉ་དག་གིས་བརྗེད་མེད་
དམ”ཞེས་དྲིས་པར།
མོའི་གམ་གྱི་ཕྱི་གླིང་པ་ཞིག་གིས་《འོད་ཟེར་ལྷའི་དགོངས་པ》ཞེས་པའི་
དཔེ་དེབ་ཅིག་ལས་རྫི་བོ་ཞིག་གིས་ལུག་གཅིག་བོར་བའི་སྡུག་བསྔལ་གྱི་རྒྱུན་
བསྐྱངས་ཏེ་མཐའ་མར་སླར་ཐོབ་པའི་དགའ་བ་ལ་དཔེ་སྦྱོར་བཞིན་ངེད་ཅག་
གི་སྟོན་པ་ཡེ་ཤུ་ནི་འདས་ལོག་བྱས་པའི་མི་ལས་རྒྱལ་བ་ཡིན་ཕྱིན་ཁྱེད་ཅག་
གི་སེམས་དཔའ་བ་དེ་ཚོ་དང་བསྡུར་ཐབས་མེད ”ཟེར། །
རེད་ཡ། དགུང་ལོ་བརྒྱ་ཐམ་པའི་ངང་ཚུལ་གྱིས་གཤེགས་པའི་བཙུན་མ་
རྒན་གྲས་མོ་ལ་མཚོན་ན་མོས་ངོ་མཚར་གྱི་འབྲས་བུར་རིག་པའི་རང་དབང་
གི་འཐོབ་བྱ་སྟེ་ལོ་ན་དགུ་བཅུ་ཟིན་དུས་སུ་བཙུན་མ་ཆུང་ཆུང་མོ་བཙས་པ་
ནི་རང་ཉིད་ཀྱི་ལྷ་ཡུལ་ལ་རློམ་པའི་ལས་མཁན་དེ་ཚོས་ཆེད་དུ་བཟོས་པའི་
ནག་ཉེས་ཀྱི་རྣམ་སྨིན་ཡིན་ནམ།
ངས་སྐེ་ཚིགས་བརྐྱངས་ཏེ་དྲ་སྒོའི་ཕྱི་རོལ་གྱི་དབྱིན་ཇིའི་ཕྱོགས་ལ་མིག་
147



རེ་རྐང་གླིང་གི་སྒྲུང་ཐུང༌།[བར་རང་གི་མགོ་འཁོར་ཕོ་བྲང་།
རྒྱང་བཙུགས་དུས་སུ། སྟོན་རླུང་གི་བསེར་བུ་འཇམ་པོ་ཞིག་གིས་སྔར་གྱི་མིག་
ཟུང་གནམ་ལ་ཀེར་བའི་བཙུན་མ་རྒན་གྲས་དེའི་ཆུང་དུས་ཀྱི་ཡིད་སྐྱོ་བའི་
འདྲ་པར་དེ་རླུང་རྟ་བསྐྱེད་པའི་ཚུལ་གྱིས་རྒྱང་རིང་གི་སྨུག་པའི་ཀློང་རིམ་དུ་
འཐིམ་སོང་ངོ་། །
༢༠༠༦ལོར་བྲིས།
《ལྷོ་ཁའི་རྩོམ་རིག་སྒྱུ་རྩལ》སྟེང་སྤེལ།
བཝ *
་ཆ་
itiE
II
་
148
，，
，
,
•
，，
•
་་་་་



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
ཚོར་བའི་དུག་ཁུ།
རླུང་གིས་དེད་པའི་ཆར་རྒྱུན་གྱི་ཟེགས་ཆུ་དེས་སྒེའུ་ཁུང་གི་ཤེལ་སྒོའི་
ངོས་ལ་འགྱུར་བ་སྣ་ཚོགས་ཀྱི་རང་བཞིན་གསལ་བའི་ལྐོག་གྱུར་གྱི་རི་མོ་མང་
པོ་ཞིག་ཕབ་པས། ཁོས་སེམས་སུ་རང་དབང་དང་སྤྱི་མཚན། གསར་གཏོད་
སོགས་ཀྱི་བྱེད་པ་ངོ་མ་ནི་མཐའ་ཡས་པའི་རང་བྱུང་གི་བསྒྱུར་བཀོད་དེ་རེད་
སྙམ་ཞིང་། གཟབ་ནན་གྱིས་ཉན་ན་མ་གཏོགས་ཐོས་མི་སྲིད་པའི་བསིལ་ཆར་
གྱི་འབབ་སྒྲར་རྣ་བ་བློག་གིན་དྲི་དང་ཁ་དོག སྒྲ་རྣམས་ཡོངས་སུ་འདུས་
པའི་སྒྱུ་རྩལ་གྱི་ཐོན་འབྲས་མཐའ་དག་ནི་རང་བྱུང་གི་བཙོ་སྦྱང་ཞིག་ལས་
གྲུབ་པར་ཡིད་ཆེས་རྙེད་པས། རང་ཉིད་མ་གཞི་ནས་རང་བྱུང་ཁམས་ཀྱིས་
བཞེངས་བསྐྲུན་བྱས་ཚར་བའི་སྒྱུ་རྩལ་བརྩམས་ཆོས་ཤིག་གི་ཕྲ་ཕུང་ཞིག་ལ་
ངོས་འཛིན་བྱས་ཤིང་། དབང་བོ་ལྔ་དང་། དོན་ལྔ་སྣོད་དྲུག་གི་བྲན་བདག་
ཏུ་གྱུར་པའི་རང་ཉིད་ནི་གཞན་སུ་ཞིག་སྐབས་འཕྲལ་གྱི་རྩེད་མོར་གཡེང་
འདོད་པའི་ལས་སུ་བྱ་བ་ཞིག་ཡིན་པ་རང་སེམས་ལ་རང་གིས་ཁྲུན་ཐག་
བཅད་པས་ན། ད་གཟོད་ཁོས་འཇིག་རྟེན་གྱི་གྲུབ་ཚུལ་ལས་འགོངས་ཤིང་
གཏན་ཚིགས་ཀྱི་རང་བཞིན་རྣམས་གཏོར་ཚར་བའི་ལས་ཀ་ཞིག་མི་སྒྲུབ་
149



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
ཐབས་མེད་བྱུང་སོང་།
སྐབས་འདིའི་ཁོ་ནི་སྙན་ཚིག་ཤོ་ལོ་ཀ་ཞིག་གི་གསེབ་ཏུ་ཡིབ་པའི་ཐ་
སྙད་ཅིག་ཡིན་ཞིང་། ཁ་ཁུ་སིམ་པའི་ངང་ཅི་ཞིག་འབྲི་ལ་བྲེལ་བའི་མི་མང་
པོ་ཞིག་གིས་རལ་གྲི་ལྟ་བུའི་སྨྱུ་གུ་ཞིག་གིས་སྐབས་འགར་ཁོ་རང་གསལ་སྙིང་
ངེར་འབྲི་ཞིང་། ཡང་ཡི་ཆད་དང་སྐྱོ་ཡུས། སྡུག་བསྔལ་སོགས་ཀྱི་དོད་ལ་
རིག་པའི་དངན་པ་རིང་བོ་ཞིག་འཐེན་རྗེས། ཁོའི་བདེ་དྲོད་ཀྱི་གནས་མལ་ལྟ་
བུའི་ཤོག་བུ་ནར་མོ་དེ་བརྫིས་བརྫིས་བྱས་ཏེ་གད་སྙིགས་ཀྱི་ཁྲོད་དུ་གཡུགས་
ཤིང་། སླར་ཡང་ལྗིད་ཏིག་ཏིག་གི་སྨྱུ་གུ་དེའི་རྩེ་ཡི་མིག་ཆུ་ནག་པོ་དེ་ཡིས་
གསར་བ་གསར་རྐྱང་གི་ཐ་སྙད་འགའ་ཕབ་པའི་མོད་ལ་ཁོ་ཡང་མངགས་
པར་བྱེད། དེ་ལྟར་དམྱལ་བ་ཡང་སོས་ཀྱི་སྦྱོར་བ་ལྟ་བུའི་ཐུན་མིན་གྱི་ལས་ཀ་
དེ་དུས་ཚོད་ཁ་ཤས་ཤིག་ལ་ཡང་དང་བསྐྱར་དུ་བཟོས་རྗེས། སྔར་གྱི་མི་དེའི་
གདོང་ལ་ཡིད་ཚིམ་པའི་འཛུམ་མདངས་ཤིག་རྒྱས་ཡོང་ཞིང་། སྲེག་ཚར་ལ་ཉེ་
བའི་དུ་བ་དེ་རྔུབ་འཐེན་ཞིག་བྱས་རྗེས། ཡང་བསྐྱར་ཤིང་བཟོ་ཞིག་གིས་སྡོང་
དུམ་ཞིག་ལ་ཐིག་རིས་འཕེན་པ་ཇི་བཞིན་ཁོ་དང་བཅས་པའི་རིགས་མཐུན་
པ་དག་གི་གདོང་ལ་ཧད་ནས་ཡུན་རིང་ལ་ལུས་མཐར། བློ་ཡིད་མི་བདེ་བའི་
ངང་ཁོ་དང་བཅས་པའི་ཐ་སྙད་ཚང་མ་གྲལ་དག་པོར་དཀར་གཙང་གི་ཤོག་
བུ་ཞིག་གི་སྟེང་ལ་གྲལ་བསྒྲིགས་ནས་འཇོག
150



-
----
རེ་རྐང་གླིང་གི་སྒྲུང་ཐུང་། བར་ཁང་གི་མགོ་འཁོར་ཕོ་བྲང༌།
དུས་སྐབས་འདི་ལ་ཐོན་དུས་ཁོས་གསལ་བོར་རྟོགས་ཡོད་པ་ནི། རང་གི་
རིགས་སུ་ཐེ་ཡང་སྒེར་གཅོད་ཀྱི་རང་བཞིན་མངའ་བའི་ཡིག་འབྲུ་རེ་གཉིས་
ཤིག་ཁ་སྣོན་རྒྱག་སྲིད་ལ། ཡིག་འབྲུ་དེ་དག་གིས་སྔར་གྱི་རྫོང་མཐུག་པའི་
ཤོག་བུ་ནར་མོ་དེ་ཡིད་ཅན་ནས་གཟུགས་ཅན་དུ་བསྒྱུར་འགྲོ་ལ། གཟུགས་ཀྱི་
འཕེལ་ཁ་དེས་སྡོམ་ཚིག་གི་རང་བཞིན་གསལ་བའི་མིང་ཚིག་ཅིག་གཏན་ལ་
འཁེལ་བ་དེ་རེད། །
ཡིན་ནའང་དེ་རིང་གི་མི་འདི་ནི་གཞན་དང་ཅུང་མི་འདྲ་བ་ཞིག་ལ་ཁོས་
ཁོ་དང་བཅས་པའི་ཤོག་དཀར་ངོས་ཀྱི་རིགས་མཐུན་པ་དག་གྲལ་དག་པོར་
འབྲི་རྒྱུ་ལྟ་ཅི་ཐ་ན་ཁོ་ཚོའི་གདོང་ལ་མཛུབ་མོ་བཙུགས་ཏེ། སུས་ཀྱང་ཚོར་
དཀའ་བའི་སྐད་ཆ་ལྡབ་ལྡིབ་ཅིག་བཤད་རྗེས་ངོ་གདོང་ལག་པས་བཀབ་ནས་
ངུས་བྱུང་།
བརླན་ཞིང་ཚ་བའི་ཆུ་ཐིགས་མང་པོ་ཞིག་གིས་ཁོ་དང་བཅས་པའི་
རིགས་མཐུན་གྱི་ཚོགས་དེ་གཅིག་ལ་གཅིག་སྦྲེལ་དུ་བསྣོལ་བས་སྔར་གྱི་སྒྲིག་
རིམ་གསལ་བའི་ཤོག་བུ་ནར་མོ་དེ་ཡང་མཛེ་ནད་བྱུང་བའི་ནད་པ་ཞིག་གི་
ངོ་གདོང་ལྟ་བུ་ཞིག་ཏུ་བསྒྱུར་བས་ན། ཁོ་དང་བཅས་པའི་རིགས་མཐུན་པ་
དག་གིས་མི་སྡུག་པའི་འགལ་རྐྱེན་དེ་སུ་ཞིག་གིས་བཟོས་པའི་སྐོར་ལ་ཁ་རྩོད་
བརྒྱབ།
151



རེ་རྐང་གླིང་གི་སྒྲུང་ཐུང་། | བར་སྣང་གི་མགོ་འཁོར་ཕོ་བྲང་།
གློ་བུར་དུ་མི་དེ་གད་མོ་ལྷུག་ལྷུག་ཏུ་བགད་ཅིང་ཁྱར་ཁྱོར་གྱི་གོམ་པ་དེ་
སྒེའུ་ཁུང་གི་མདུན་སར་བསྒྱུར་བ་ནས་ཁོས་དེ་སྔ་མཐོང་མྱོང་བའི་ཤེལ་སྒོའི་
སྟེང་གི་ཆུ་རིས་དག་ལ་གསལ་བོར་ཐེངས་གཅིག་བལྟས་རྗེས། ཡང་བསྐྱར་
ལྡབ་ལྡིབ་ངང་ཁེར་ལབ་ཅིག་རྒྱག་གིན་ཕྱིར་ལྟ་ཙམ་ཡང་མི་བྱེད་པར་དྲ་སྒོ་དེ་
ཤེད་ཀྱིས་འབྱེད་ཀྱིན་ཕྱི་རོལ་ཏུ་མཆོངས།
རྣ་ལ་གཟན་པའི་ཨག་སྐད་ཅིག་དང་མཉམ་དུ་དྲ་སྒོ་ནས་བརྒྱུད་པའི་
རླུང་བུ་ཞིག་གི་སྒུལ་ཚུལ་གྱིས་ཁོ་དང་བཅས་པའི་རིགས་མཐུན་པ་དག་དལ་
གྱིས་བར་སྣང་ལ་སྤུར་ཅིང་རིམ་བཞིན་སྒེའུ་ཁུང་གི་ཕྱི་རོལ་དུ་འཐེན་ཏེ་
འཁྱེར།
ཨ་ཁ་ཁ། མི་དེའི་ཀླད་ཞོ་དཀར་བོ་ཕྱོགས་བཞིར་འཐོར་ཅིང་། ཁྲག་
གི་བཞུར་རྒྱུན་དེ་ཆར་ཆུའི་འབབ་རྒྱུན་དང་འགྲོགས་ནས་ཐུར་ནས་ཐུར་དུ་
བཞུར་གྱིན་པས་ན། ཁོ་དང་བཅས་པའི་རིགས་མཐུན་པ་དག་ལ་བྲེལ་ཤ་
ལངས་འགོ་བརྩམས་ཤིང་། སྔར་གྱི་བདེ་མལ་རྩོད་པའི་ཁེ་ཕན་ཆུང་ཆུང་དག་
གཏིང་བརྗེད་དུ་གྱུར་པ་ནས་ཡང་བསྐྱར་གླེང་གཞི་གསར་བ་ཞིག་གི་འགོ་
བཟུང་སྟེ་ཕན་ཚུན་ལ་ལེ་བདའ་བྱེད་འགོ་བརྩམས། །
གནས་ལུགས་ན་རེ། “ཡིན་རྒྱུ་ནི་གཙོ་བོ་བརྩེ་དུངས་ལན་ཡོད་དེ། བརྩེ་
དུངས་ཀྱིས་མི་རྣམས་ལ་སྐད་ཅིག་གི་ལྷ་སྒྲུང་ལྟ་བུའི་འདོད་རྔམ་དེ་གོམས་སུ་
152



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
བཅུག་པས་ན་ད་གཟོད་མི་རྣམས་ལ་ཚེ་སྲོག་ཡུན་རིང་དུ་འཚོ་བའི་འདུན་པ་
རྩ་བ་ནས་མེད་པར་བཟོས་སོང”ཞེས་བརྗོད་པར། །
བརྩེ་དུངས་ཀྱང་མ་དགའ་བའི་ཉམས་དང་བཅས། “གུས་མོས་མ་གཞི་
ནས་ཞི་བདེ་དང་མཐུན་སྣང་། བདེ་སྐྱིད་སོགས་ཀྱི་དོན་དུ་འབད་ནའང་འཚོ་
བ་ཞེས་པའི་དགྲ་བོ་འདི་བྱུང་བ་ནས་བཟུང་མིའི་རིགས་ཕན་ཚུན་དབར་ལ་
འགྲན་རྩོད་ཀྱི་སེམས་ཁ་བླུགས་ཤིང་སྡོད་ཁང་དང་བྱིས་པ། དངུལ་ལོ་སོགས་
མང་པོ་མང་པོ་ཞིག་ལ་བཀོད་འདོམས་བྱས་པས་ན། ངའི་རང་དབང་རྩ་བ་
ནས་ཕྲོགས་ཟིན་པས་ང་ལ་བྱ་ཐབས་ཅི་ཞིག་ཡོད”ཅེས་ངུས་ཏེ་བརྗོད་བྱུང་། །
སྐབས་འདིར་འཚོ་བ་ཡང་ཅུང་མ་དགའ་བའི་ཚུལ་གྱིས། “ཁོ་རེ་བརྩེ་
དུངས། དེ་ལྟར་བརྗོད་མི་རུང་སྟེ། ངས་ནི་དངོས་ཡོད་ཀྱི་སྒྲིག་འཛུགས་
ལྟར་གནས་ལུགས་ཀྱི་བདེན་པ་འཚོལ་བ་ཡིན་པས་ང་ལ་བྱ་ཐབས་ཅི་ཞིག་
ཡོད། ཡང་གཅིག་བཤད་ན་ང་མེད་པ་ཡིན་ན་མིའི་རིགས་ཀྱི་འབྱུང་འཕེལ་ལ་
སྙིང་བོ་ཏིལ་འབྲུ་ཙམ་ཡང་ཡོད་མི་སྲིད་པས། བརྩེ་དུངས་ཁྱོད་རང་གིས་ཤོད་
ཀྱིན་པའི་བདེ་སྐྱིད་སོགས་ཇི་ལྟར་བཙོ་སྦྱང་བྱ་དགོས། ཕྲན་གྱིས་བལྟས་ན་
གཙོ་བོ་ངེད་ཅག་ལ་མངོན་ལྐོག་གང་རུང་དུ་བཀོད་འདོམས་རྒྱག་གིན་པའི་
སེམས་པ་རང་ལན་འདུག་སྙམ་གི”ཞེས་བཤད་པར།
སེམས་ཀྱང་འཚིག་པ་གཏིང་ནས་ཟ་བཞིན། “ཨ་ལེ། ཤེས་ཡོན་དང་
153



རེ་རྐང་གླིང་གི་སྒྲུང་ཐུང་་[བར་སྣང་གི་མགོ་འཁོར་ཕོ་བྲང་།
འབྲེལ་འཛུགས་བྱེད་མ་ཐུབ་པའི་ཤེས་རྨོངས་པ་ཁྱེད་ཅག་ལ་ཅི་ཞིག་བྱུང་
སོང་། ཁོ་བོར་མཚོན་ན་རྣམ་པ་ཀུན་ཏུ་བསྒྲུབ་འོས་པའི་ལས་ཀ་ཉག་ཅིག་
ཡོད་པ་ནི་ཁྱེད་ཅག་གི་ཕུགས་བསམ་ལམ་སློང་བྱ་རྒྱུ་དེ་ཡིན་པས། ངས་
ཡིད་ཚོད་ཀྱིས་ག་ལ་ཐུབ། དྲང་མོར་བཤད་ན་ཁྱེད་ཅག་ལ་གོ་འཛོལ་བྱུང་
བའང་ཁག་མི་འདུག་སྟེ། མིའི་རིགས་ཟེར་བ་འདི་ལ་བསམ་རྒྱུ་དང་དྲན་རྒྱུ་
མང་བས། མི་ལ་ལ་ཞིག་གིས་ང་རང་གཞན་བསྒྱུར་དུ་འཕྲོས་སུ་བཅུག་ཐོག་
ངའི་མིང་གི་ཚབ་ལ་ཚོར་བ་ཞེས་ཡན་གར་བའི་ཐ་སྙད་ཅིག་བཏགས་འདུག་
པས་ན། དེ་ཉིད་མིའི་རིགས་རང་གིས་བཟོས་པའི་ནག་ཉེས་ཤིག་ཡིན་པ་མ་
གཏོགས་ང་ཚོ་ལ་འབྲེལ་བ་ཅི་ཡང་མེད་་་་”ཅེས་ད་དུང་མང་པོ་ཞིག་ཤོད་
རྩིས་བྱས་ནའང་ཤོག་བུ་ནར་མོ་དེ་ཁྲག་གིས་སྦགས་པའི་ས་ངོས་ལ་ལྷུང་བས་
བཤད་མཚམས་མི་འཇོག་ཀ་མེད་བྱུང་། །
ཁོ་དང་བཅས་པའི་རིགས་མཐུན་ཚོགས་ཀྱིས་མིག་ཟུང་རིག་རིག་གིས་
གནས་ཚུལ་ཅི་འབྱུང་ལ་སེམས་ཁ་ཕྱོགས་པའི་དུས་སུ། སྐེད་པར་དཀྲུམ་
མདའ་དཔྱངས་པའི་ཉེན་རྟོག་པ་ཞིག་ཁོ་ཚོའི་ཉེ་གམ་དུ་ཡོང་ནས་སྤར་
འདྲུད་ཅིག་གིས་ཤོག་བུ་ནར་མོ་དེ་ཡར་ལ་བླངས་ཤིང་། ཁོ་དང་བཅས་པའི་
རིགས་མཐུན་པ་དག་གི་སྟེང་ལ་བལྟས་རྗེས། །
“སྙིང་མ་རྗེ། ཡང་སྙན་ངག་པ་ཞིག་རེད”ཅེས་བརྗོད་བྱུང་། །
154



རེ་རྐང་གླིང་གི་སྒྲུང་ཐུང་་ཁར་ང་གི་མགོ་འཁོར་ཕོ་བྲང་།
དུས་འདི་ལ་ཁོ་དང་བཅས་པའི་རིགས་མཐུན་པ་དག་ལ་སྨྲ་བསམ་བརྗོད་
འདས་ཀྱི་ཚོར་བ་ཡ་མཚན་ཞིག་བྱུང་བ་ནི་ཁོ་ཚོ་གསར་བཟོ་བྱེད་མཁན་གྱི་
མི་འདི་ལ་ཉེན་རྟོག་པས་མིང་གིས་མི་འཛིན་པར་“སྙན་ངག་པ”ཟེར་དོན་ཅི་
ཞིག་ཡིན་ནམ་སྙམ་ཞིང་། ཡང་སྙིང་སྙན་ངག་པ་ཞེས་པ་དེ་དགྲོང་མཁན་གྱི་
ལག་དམར་ནི་ཁོས་གཅེས་པའི་ཚེ་སྲོག་གིས་ཀྱང་མ་ཐེག་པའི་ཁོ་དང་ཁོ་ཡི་
རིགས་མཐུན་པ་དག་ཡིན་ནམ་སྙམ་བྱུང་བ་དེ་རེད་ལ། ཉེན་རྟོག་པས་ཅི་མི་
སྙམ་པར་བློ་ཐག་ཆོད་པའི་ངང་“ཡང་སྒྲ་ཞིག་སྣོན་པའི་རྒྱུན་ལྡན་གྱི་མི་སྤྱོད་
འདིས་རང་ཤོང་སྤྱིལ་བུའི་ནང་དུ་ཁ་ཁུ་སིམ་པོར་ཅི་ཞིག་འབྲི་ལ་བྲེལ་བའི་
མི་འདི་དག་ནི་སྲོག་ཆགས་གང་ཞིག་གི་ཁོངས་སུ་བསྡུ་བའི་སྐོར་ལ་བསམ་
གཞིག་བྱས་ཤིང་། དོན་དུ་སུ་ཞིག་གིས་སུ་ཞིག་རྨེག་མེད་དུ་བཟོ་བའམ་ཡང་
ན་རིགས་མཐུན་ལས་ལོགས་སུ་གྱེས་པའི་སྟབས་སྤྱོད་དག་གི་འགྱུར་ཚུལ་འདི་
ཕན་ཚུན་སུས་སུ་ལ་བཟོས་པའི་ནག་ཉེས་ཤིག་ཏུ་བགྲང་རུང་ངམ་སྙམ་པ་དེ་
རེད། །
ཤེལ་སྒོའི་ངོས་སུ་བཞུར་གྱིན་པའི་ཆུ་རིས་ཀྱི་འགྱུར་བ་དག་མོག་པོར་
གྱུར་བའི་མོད་ལ། ཁོའི་མིག་ཟུང་ལས་བབས་པའི་དྲོད་ལྡན་གྱི་མཆི་མ་རྡོག་
པོ་གཉིས་རིམ་གྱིས་ས་ལ་འཐོར་ཞིང་། སྣང་སྟོང་གི་འཁོར་རྒྱ་དོག་མོ་དེས་
ཁོས་མུན་ནག་གི་མཐའ་ཡས་པའི་རང་དབང་དང་ཁེར་རྐྱང་གི་ཆེས་བླ་ན་མ་
155



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
མཆིས་པའི་མཛེས་པ་དག་རྙེད་པས་ན། འཇིག་རྟེན་གྱི་གཉེན་ཉེ་དང་བཅས་
པའི་རི་ར་བ་ཁང་ཁྱིམ་ལ་སོགས་པར་མཐའ་མཇུག་གི་བདེ་མོ་འཇོག་པའི་ཁ་
ཆེམས་ཡི་གེ་དེ་འབྲི་མགོ་བརྩམས། །
༢༠༠༤.༦.༢ཀྱི་དགོང་མོར་རེབ་གོང་ནས།
《མཚོ་སྔོན་བོད་ཡིག་གསར་འགྱུར》སྟེང་སྤེལ།
་་
g
s
; 1:ཚེ
.:48:
*
;
ན**#
''ལོས
:
སྨི
**
，
E:
156



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང༌།
མེ་ལོང་ངོས་ཀྱི་སྡོམ་རྒྱ།
དང་པོ།
ཁོས་མཚེའུ་ཆེ་ཤོས་ཤིག་གི་རང་བཞིན་དུ་གྲུབ་པའི་མེ་ལོང་དེ་ལ་གསལ་
བོར་ཐེངས་གཅིག་ལྟ་དུས། གཙང་ཆེན་གྱི་བཞུར་སྒྲ་གསལ་བའི་ལོ་རྒྱུས་ཀྱི་
བཞུར་སྟངས་དེ་རྣམ་པ་མི་འདྲ་བའི་ངོ་གདོང་མང་པོ་ཞིག་གིས་གསལ་བཤད་
བྱས་ཡོད་ཅིང་། སྡིག་རྭ་དང་དུག་སྦྲུལ། སྟག་དང་སེང་གེ འབྲོང་དང་དྲེད་
མོང་དག་གི་ཧམ་སེམས་ལ་གཏོགས་པའི་ཡ་ཐོག་གི་ལམ་ཕྲན་འགའ་ཞིག་
ཀྱང་ངོ་གདོང་དེའི་བབ་ཚུལ་མི་འདྲ་བའི་ངོས་རེ་རེ་ན་དུས་ཚོད་ཀྱི་འཇིག་པ་
མཚོན་པའི་རླུང་འཚུབ་ཀྱིས་ཟད་པར་འགྱུར།
ངལ་རྩོལ་གྱི་སྦྱང་བ་ཐོབ་པའི་འབུ་སྡོམ་ཞིག་རང་ནུས་ཅི་ལྕོགས་ཀྱིས་མེ་
ལོང་གི་ངོས་འཇམ་པོའི་ཡང་སྟེང་དུ་ཡར་འཛེག་པར་བརྩམས།
དམིགས་ཡུལ་དང་ཀུན་སློང་མི་འདྲ་བའི་འཇིག་རྟེན་གྱི་མི་དག་ལ་
མཚོན་ན་འབུ་སྡོམ་འདིའི་ལྡོག་ཏུ་མེད་པའི་བཤུལ་ལམ་གྱི་གསར་བཏོད་འདི་
ལ་རྣམ་པ་ཆིག་རྐྱང་གི་གནས་ལུགས་ཤིག་བརྗོད་དུ་མེད་ན་ཡང་ཚང་མས་
མགྲིན་གཅིག་ཏུ་སྨྲ་བར་སྤོབས་པ་ནི་བྱིས་པ་དག་ལ་མགོ་སྐོར་བྱེད་ཀྱི་ལེགས་
157



རེ་རྐང་གླིང་གི་སྒྲུང་ཐུང་བར་སྣང་གི་མགོ་འཁོར་ལོ་བྲང་།
བཤད་རྙིང་བ་ཞིག་སྟེ།
“མཁས་པ་སློབ་པའི་དུས་ན་སྡུག།
བདེ་བར་སྡོད་ལ་མཁས་མི་སྲིད།” ཅེས་པ་དེ་ཡིན་ངེས།
སྐབས་འདིར་འཇིག་རྟེན་འདིའི་རི་བོ་མཐོ་ཤོས་དག་གི་རྩེ་མོར་འཛེགས་
མྱོང་བའི་རི་འཛེག་ལུས་རྩལ་པ་ཞིག་ཀྱང་འཆར་ཅན་གྱི་ཚོར་བ་ཁོ་ནས་དེད་
དེ་ལམ་ལ་ཆས་འགོ་བརྩམས་ཡོད། །
འབུ་སྡོམ་དེ་མྱུར་ཚད་ཧ་ཅང་དལ་བའི་ངང་མེ་ལོང་གི་དཀྱིལ་དབུས་སུ་
འབྱོར་དུས་རི་འཛེག་ལུས་རྩལ་པ་དེ་ཡང་འུ་ཐུག་ཐབས་ཟད་ཀྱིས་གངས་རི་
དེའི་སྐེད་པར་ཐོན་ཡོད་འདུག
སྲོག་ཆགས་ཕྲ་མོ་འདི་གཉིས་ཀྱི་ལྟོས་བཅས་ཀྱི་བསྡུར་བ་ལ་དེ་ལྟའི་རང་
བཞིན་ཆེར་མེད་ནའང་། མི་འདྲ་ས་ཉག་གཅིག་ཡོད་པ་ནི། འབུ་སྡོམ་དེ་མེ་
ལོང་གི་དཀྱིལ་དབུས་ནས་ཐུར་དུ་བསྒྲིལ་ན་རླུང་རྟ་ཞིག་བསང་དུད་ཀྱི་ཁྲོད་
སར་ལྷུང་བ་བཞིན་གོད་ཆག་ཅི་ཡང་མེད་པར་ཡང་བསྐྱར་དགུང་ལ་བསྐྱོད་
ཐུབ་པ་དེ་རེད་ལ། མི་དེ་གངས་རིའི་ངོས་ནས་ཐུར་དུ་བསྒྲིལ་ཚེ་རྦབ་རྡོ་ཞིག་
བྲག་གཡང་ལ་ལྷུང་བའི་དཔེ་ལྟར་དེས་ཉེས་མེད་ཀྱི་སེམས་ཅན་མང་པོ་ཞིག་
སྡུག་བསྔལ་གྱི་འོབས་དོང་ལ་བརྫང་ངེས་ཤིང་དེ་ལས་ཀྱང་མ་ལེགས་པ་ཞིག་
158



རེ་རྐང་གླིང་གི་སྒྲུང་ཐུང་། | བར་གང་གི་མགོ་འཁོར་ཕོ་བྲང་།
ནི་ཁོ་རང་ཉིད་ཤ་ཉོག་རུས་ཉོག་ཏུ་སོང་བའི་རྗེས་ཤུལ་གྱི་ཁྲག་ཐིགས་འགའ་
ཞིག་གངས་རི་དེའི་ཟིན་ཐོར་གྱུར་པའི་ཡིག་ཚགས་ཤིག་གི་ངོས་སུ་མངོན་ཐུབ་
རྒྱུ་དེ་རེད་འདུག
དངོས་གནས། དངོས་ཡོད་ཀྱི་བབ་ཚད་ཇི་འདྲའི་ཤུགས་ཆེ་ནའང་། རྨི་
ལམ་གྱི་དབྱེ་མཚམས་ཐོར་བའི་སྒྱུ་འཕྲུལ་གྱི་མ་ལག་གང་ཞིག་འཇིག་རྟེན་མི་
ཡི་བསམ་བློའི་ཁྱབ་ཁོངས་སུ་ནང་འཛུལ་བྱས་པ་ནས་མི་རྣམས་དགའ་ས་ཉག་
གཅིག་ཡོད་པ་ནི་རང་ལ་འཐོབ་མི་འོས་པའི་སྟེགས་བུ་དེར་ཡང་ནས་ཡང་དུ་
ཡར་འཛེག་བྱེད་དགོས་པ་དེ་རེད་འདུག
མི་དེའི་མཐར་ཐུག་གི་བསམ་རྒྱུན་དེ་འབུ་སྡོམ་དེ་དང་བསྡུར་ན་རྒྱལ་
ཁའི་རེ་བར་སྙེག་པའི་ཨུ་ཚུགས་ཀྱི་ཚད་གཞི་ལྡབ་འགས་མཐོ་བར་གནས་
འདུག་ཅིང་ཁོ་ལ་འཐོབ་འོས་པའི་ཆ་རྐྱེན་ཚང་མའང་འབུ་སྡོམ་དེ་དང་
བསྡུར་ཐབས་མི་འདུག།
ཁོས་ནམ་ཡང་འབུ་སྡོམ་དེའི་རེ་བ་མཐའ་དག་མངོན་སུམ་དུ་མཇུག་
བསྒྲིལ་བའི་ཆེད་དུ་རང་ཉིད་ཀྱི་ངོ་གདོང་ཧྲིལ་བོ་མེ་ལོང་དེའི་ནང་གི་རྒྱུ་ནོར་
རིགས་ཤིག་ཏུ་བརྩིས་ཤིང་མིག་ཙམ་ཡང་མི་རྡེབ་པར་འབུ་སྡོམ་དེའི་འགུལ་
སྐྱོད་ཀྱི་སྟབས་ཚུགས་ལ་མཉམ་འཇོག་བྱས་ཡོད་འདུག
159



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
གློ་བུར་དུ་གནམ་གཤིས་ཀྱི་འཆར་ཚུལ་དེ་གློ་ནད་ཅན་གྱི་སྐྱེས་བུ་ཞིག་གི་
ངོ་གདོང་ལྟར་ནག་ཐོམ་ཐོམ་དུ་གྱུར་བས་འབུ་སྡོམ་དེ་ཡང་ཡར་འཛེག་པའི་
གོམ་མཚམས་བཞག་སྟེ་མེ་ལོང་གི་སྐེད་པ་ནས་དྲང་ཐད་དུ་སོང་ཞིང་འོས་
འཚམས་ཀྱི་གྲུ་སྣེ་ཞིག་ནས་སྡོད་ཁང་བཟོ་འགོ་བརྩམས།
ཡིན་ན་ཡང་རི་འཛེག་ལུས་རྩལ་པ་དེ་རླུང་འཚུབ་གཡུག་ཐེངས་གཅིག་
གིས་རང་ཉིད་ཀྱི་ཡོད་ཚད་ལ་སྤྱི་སྡོམ་བྱས་ཤིང་མཚམས་མེད་པའི་ལོ་རྒྱུས་ཀྱི་
ཟིན་ཐོར་སྙེག་པའི་རེ་བ་དེ་ཡང་དེ་ལྟར་མཇུག་རྫོགས་སོང་།
གཉིས་པ།
ཁོས་སེམས་ཤུགས་ཡོད་དགུ་བཏོན་ཏེ་གངས་རི་དེའི་མདུན་གྱི་ནག་
ཐིག་དེའི་པར་རིས་ཀྱི་སྙིང་དོན་ལ་བསམ་གཞིགས་བྱས་ནའང་རློམ་ཆོག་པའི་
འགྲེལ་བཤད་ཅིག་རྙེད་མ་བྱུང་བས། གུ་དོག་ཅིང་བག་འཁུམས་ཀྱི་དབང་དུ་
བྱས་པའི་རང་ཉིད་ཀྱི་བསམ་བློ་ལ་ཞེ་སྡང་གིས་འགྲམ་ལྕག་ཐེངས་ཤིག་གཞུས།
འབུ་སྡོམ་དེ་སླར་ཡང་འགུལ་ཙམ་གྱིས་སྔོན་ཆད་ཀྱི་ལམ་ཁར་བསྙེགས་
ནས་ཡར་ལ་འཛེགས་བྱུང་། །
ཡོམ་མེར་འཁྱིལ་བའི་མུན་ནག་གི་མཚོ་མོ་དེའི་ཀློང་དུ་ད་དུང་ཡང་ཁོ་ལ་
ཅེར་བའི་མིག་ཟུང་གཉིས་སྐྱོ་ངལ་གྱིས་མནར་བའི་རྨས་མ་ཞིག་གི་ཐོད་གཉེར་
i60



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ལྟར་རིམ་བརྩེགས་ཀྱིས་འགུལ་སྐྱོད་བྱེད་བཞིན་མཆིས། མུན་ནག་གི་སྨུག་ཚད་
ཇེ་སྡུག་ཏུ་སོང་བ་དང་བསྟུན་ནས་སྔར་གྱི་མིག་ཟུང་དེ་ཡང་མཐའ་མེད་པའི་
ནམ་མཁའ་ཞིག་གི་བཞུར་རྒྱུན་དུ་ཐེ་བའི་རྒྱུ་སྐར་གསུམ་དུ་གྱུར་སོང་།
ཨ་སྐྱོ་བ་ཞིག་གིས་རྡོག་ཁྲེས་ལེགས་པར་བསྡམས་རྗེས་རང་གི་
དམིགས་ཡུལ་དུ་བཟུང་བའི་གངས་ཆེན་གྱི་མཐའ་ལ་གོམ་པ་བསྒྱུར་འགོ་
བརྩམས། འབུ་སྡོམ་དེ་ཞེ་ལྷོད་པའི་ཐེངས་ཤིག་དགྱེས་རྗེས་ཡང་བསྐྱར་ཡར་
ལ་འཛེགས་བྱུང་། །
ཁོས་རྨད་དུ་བྱུང་བའི་ཤེས་རབ་ཀྱི་ཐབས་རྩལ་ཞིག་བཀོལ་ནས་ཨ་སྐྱོ་བ་
དེའི་ཚེ་སྲོག་བསྲུང་དགོས་སྙམ་ནའང་། ཨ་ཐང་ཆད་པའི་གཙང་བོ་ཞིག་གི་
བཞུར་སྟངས་ཁོ་ནས་ཁོའི་བློ་ཚུལ་དེ་རྩ་བ་ནས་བསྒྱུར་སོང་། གཙང་བོ་དེའི་
མིང་གཞན་ལ་ལས་དབང་ཟེར་ཞིང་། སྣང་བརྙན་ཁུར་བའི་ཤ་འོད་ཀྱི་འཇིག་
ཉེན་ཞིག་ཏུ་ཅིས་མི་འགྲོ།
འཚང་ཁ་ཤིག་ཤིག་གི་མི་ཚོགས་ཀྱིས་ཁ་དོག་མི་འདྲ་བའི་མིག་ཟུང་མང་
པོ་ཞིག་ཨ་སྐྱོ་བ་དེའི་ཕྱོགས་སུ་གཏད་པས། ཁོ་ལ་རང་ཉིད་ཀྱི་ལག་ནས་ཅི་
ཞིག་ཤོར་འགྲོ་སྙམ་པའི་དངངས་སྐྲག་ཅིག་སྐྱེས་ཡོང་། ཁོས་ཨ་སྐྱོ་བ་དེའི་
བྱམས་བརྩེ་ཡིས་བླུགས་པའི་རྡོ་ངོས་ཀྱི་རྐང་རྗེས་རེ་རེ་ལ་མིག་བཤེར་ཞིག་
བྱས་པར། ཁོ་རང་ཧ་ལས་སོང་། ཨ་སྐྱོ་བ་དེའི་ཕྱི་རྗེས་སུ་དཔར་བའི་རྐང་
i61



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང༌།
རྗེས་ཚང་མ་ནི་མི་ཞིག་གི་རྒྱུ་མཚན་དུ་ཐེ་བའི་རྐང་རྗེས་ཤིག་མ་ཡིན་པར་
ཏག་ཏག་རྟའི་རྨིག་རྗེས་འགའ་ཞིག་རེད་འདུག
མེ་ལོང་ལས་གཟན་ལ་ཕྱོགས་པའི་རི་དྭགས་ཀྱི་ཚོགས་ཁྱུ་དང་ཁྱུ་བྱས་
ནས་རྒྱུག་ལ། དུས་བབ་ཀྱི་འགན་དབང་མཚོན་པའི་མི་མང་པོ་ཞིག་རླངས་
འཁོར་དང་གནམ་གྲུ། མེ་འཁོར་དང་གྲུ་གཟིངས་སོགས་ཀྱི་ཡང་སྟེང་ནས་
ཕར་འགྲོ་ཚུར་འོང་བྱེད་པའི་འདུར་རྒྱུག་ལ་བྲེལ་ནའང་གངས་མཐའ་ན་
མཚམས་མེད་པར་བརྐྱངས་ཕྱག་འཚལ་བའི་ཨ་སྐྱོ་བ་དེ་སྔར་བཞིན་རྟའི་རྨིག་
རྗེས་དཔར་བའི་འཕྲིན་ལས་ལ་བློ་ཁ་ཕྱོགས་འདུག་ལ། འབུ་སྡོམ་དེ་ཡང་ད་
ལྟ་སྡོམ་རྒྱ་བཟོ་བའི་ལས་ལ་བྲེལ་འདུག
གསུམ་པ།
ད་ལྟ་ཁོའི་མིག་ལམ་དུ་འཆར་བའི་མེ་ལོང་དེའི་ནང་དུ་རྩེ་མོ་དགུང་ལ་
ཟུག་པའི་གངས་རི་ཆེན་པོ་ཞིག་འཆར་ཡོད་ཅིང་གངས་ཆེན་དེའི་འདབས་
འབྲེལ་གྱི་ནག་ཐིག་དེ་ཅུང་ཙམ་འགུལ་བའི་སྣང་བ་སྟེར་ནའང་ཁོས་ཉིན་
མཚན་ཀུན་ཏུ་སེམས་ངལ་གྱིས་འཚོས་པའི་ཨ་སྐྱོ་བ་དེའི་ལུས་ཀྱི་གྲིབ་མ་ཙམ་
ཡང་མཐོང་མ་ཐུབ།
གངས་རི་ལས་འོད་ཟེར་གྱི་རང་བཞིན་བཏོད་པའི་ལྡོག་འོད་ཅིག་ག་ལེར་
162



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
མེ་ལོང་ལ་འཕྲོས་ཤིང་། མེ་ལོང་ལས་སླར་ཡང་ཕྱི་གསལ་ནང་གསལ་གྱི་སྡོམ་
རྒྱུ་ལ་འཕྲོས་དུས་ཁོས་ད་གཟོད་ཨ་སྐྱོ་བ་དང་རང་ཉིད་ཀྱི་བར་ཐག་ཧྲིལ་བོ་
སྡོམ་རྒྱ་ཞིག་གིས་བཅད་ཡོད་པ་ཤེས་ཤིང་། སྡོམ་རྒྱུ་དེ་ཡང་སྔོན་གྱི་འབུ་སྡོམ་
གཅིག་པོ་དེས་བཞེངས་པ་མ་ཡིན་པར་སྤྱི་ཚོགས་ཤིག་གི་འཕེལ་སྐྱེལ་དུ་ཐེ་
བའི་རིགས་མི་འདྲ་བའི་དངོས་པོ་དང་སྲོག་ཆགས་འགའ་ཞིག་གིས་གྲུབ་པ་
ཞིག་སྟེ། སྔོ་ཚོད་དང་ཤ་རིགས། ཨར་འདམ་དང་ལྕགས་ཆས། གཡོ་སྒྱུ་དང་
ཟོག་ཐོབ་ཀྱི་རྣམ་པ་ཆེས་བྲིན་པའི་ལོངས་སྤྱོད་ལ་དགའ་མཁན་མང་པོ་ཞིག་
གིས་བཞེངས་པ་རེད། །
འབུ་སྡོམ་དེ་ཡང་བསྐྱར་ཁོའི་མིག་ལམ་དུ་མངོན་བྱུང་། བློ་ཡིད་ལས་
འདས་པ་ཞིག་ལ་འབུ་སྡོམ་དེའི་ཡན་ལག་ཧིལ་བོ་འཕྲུལ་ཆས་ཀྱིས་ཁ་ལོ་སྒྱུར་
བཞིན་ཡོད་ཅིང་གློག་བཞུའི་འོད་དང་ངར་ལྕགས་བཞུས་པའི་ཚ་བ་ཁོ་ནས་
ཉི་མའི་ཚབ་བྱེད་ཅིང་མི་ཁྲག་གིས་དམར་པོར་བསྒྱུར་བའི་མཆུ་ཏོ་དེ་སྣུམ་
ཤིག་ཤིག་ངང་ཁོའི་ཕྱོགས་ལ་བསྐོར་འདུག
ད་ལྟ་ཁོ་ལ་སེམས་ཁུར་བྱ་ཡུལ་ཞིག་ཡོད་པ་ནི་རང་ཉིད་མ་ཡིན་པར་
གངས་ཆེན་གྱི་མིག་ཆུ་ཁོ་ནས་བརླག་པར་འགྱུར་བའི་ཨ་སྐྱོ་བ་དེའི་མི་ཚེའི་གོ་
རིམ་དང་ཁོང་གི་ཕྱི་རྗེས་སུ་དཔར་བའི་རྟའི་རྨིག་རྗེས་དེ་རེད་འདུག
འབུ་སྡོམ་དེ་མེ་ཤུགས་འཕུར་མདའ་ཞིག་གི་མགྱོགས་ཚད་ཀྱིས་མེ་ལོང་
i63



རེ་རྐང་གླིང་གི་སྒྲུང་ཐུང་་བརངང་གི་མགོ་འཁོར་ལོ་བྲང་།
ངོས་ལ་ཡར་མར་ཐེངས
བཞི་བ།
ཁོའི་མེ་ལོང་ནང་གི་བཙན་གྱིས་བཙུར་བའི་ངོ་གདོང་ལ་ཁྲག་ཐིགས་
འགའ་འགོས་ཡོད་པས་གཞི་ནས་ཨ་སྐྱོ་བ་དེ་འཆི་བར་སྙམ་ན་ཡང་། ཨ་སྐྱོ་
བ་རང་སྔ་ས་ནས་སྡོམ་རྒྱུ་དེའི་གཞུང་ལ་ཚུད་ཅིང་། “སྒྲུང་བ”ཞེས་པའི་ཆོ་
ལོ་ཞིག་གིས་ཁོ་སྔར་གྱི་སྤྱི་ཚོགས་ཆེན་པོ་དེའི་སྟེགས་བུ་ཆེས་མཐོ་ས་ཞིག་ཏུ་
གནས་ཡོད་ཅིང་། རང་ཉིད་སོང་ཟིན་པའི་ལམ་ཁ་ཐམས་ཅད་ཀྱང་སྨྱུ་གུ་
དང་ཤོག་བུ་འཛིན་པའི་ཡི་གེ་བ་སྐོར་ཞིག་གི་རྐང་རྗེས་ཁོ་ན་ལས་ཡོད་འོས་
པའི་རྟའི་རྨིག་རྗེས་དེ་ད་ལྟ་གར་སོང་ཆ་མེད་དུ་གྱུར་སོང་།
གློ་བུར་དུ་ཁྲག་ཐིགས་འཛར་བའི་གངས་རིའི་སྲིབ་ངོས་དེ་ལས་མི་
ཞིག་གིས་“ངའི་སྲོག་སྐྱོབས་རོགས”ཞེས་སྡུག་སྐད་ལྷང་ལྷང་གིས་བོས་བྱུང་
བས། ཁོ་ལ་ཐེ་ཚོམ་ཅི་ཡང་མེད་པར་མེ་ལོང་ནང་དུ་སྐེ་ཚིགས་བརྐྱངས་ཏེ་
ཡར་འཛུལ་བ་ན་རྣོ་སྐུད་ཀྱི་དྲ་བ་ལྟ་བུའི་སྡོམ་རྒྱ་དེས་ཁོ་རང་གི་ཡན་ལག་
i64



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
བཞི་རྒྱུང་གིས་གནམ་ལ་བཏེགས་བྱུང་། ཁོའི་ལུས་ཡོངས་ལ་བཟོད་པར་
དཀའ་བའི་ན་ཟུག་ཅིག་སྐྱེས་པ་དང་མཉམ་དུ་རང་ཉིད་ཀྱི་ཀླད་གཙུག་གཏོར་
བའི་ཚོར་བ་ཁྱད་པར་བ་ཞིག་བྱུང་བ་ནི་ཏག་ཏག་འབུ་སྡོམ་དེའི་ལྕགས་ཀྱི་
མཆུ་ཏོ་རིང་བོ་དེ་ཁོའི་ཀླད་པར་བཙུགས་ཡོད་པ་དེ་ཡིན་པས། ཁོས་རང་
ཅི་བྱ་གཏོལ་བྲལ་ངང་ངུ་འབོད་བྱས་ཤིང་། རང་སྲོག་རྟ་རྔ་ཙམ་པོ་ཆད་ལ་
འགྱུར་བའི་དུས་སུ་ཁོས་ཀྱང་“ངའི་སྲོག་སྐྱོབས་རོགས”ཞེས་སྡུག་སྐད་བརྒྱབ། །
འབུ་སྡོམ་དེས་ཁོའི་ཀླད་ཞོ་ཡིད་ཚིམས་པ་ཞིག་གཞིབ་རྗེས་གཡུག་ཐེངས་
གཅིག་གིས་ཁོ་རང་སྔར་གྱི་ཁྲག་ཐིགས་འཛར་སའི་གངས་རིའི་སྲིབ་ངོས་དེ་ལ་
གཡུགས། འབུ་སྡོམ་དེ་ད་ལྟ་གད་མོ་ཡང་དགོད་ཤེས་འདུག
ལྔ་བ།
འབུ་ནག་སོབ་སོབ་ཏུ་འགུལ་གྱིན་པའི་བེམ་རོ་གཉིས་དུས་མཉམ་དུ་
གངས་རི་ཞུ་བའི་རླུང་ནད་ཀྱིས་ས་ཁར་གཡུགས་ཤིང་རི་འཛེག་ལུས་རྩལ་
པ་ཞིག་དང་འདྲ་བའི་བེམ་རོ་དེ་གཉིས་པོ་མི་ཡུལ་གྱི་རྗེས་དྲན་ཁང་ཞིག་
165



རེ་རྐང་གླིང་གི་སྒྲུང་ཐུང་། བརསྣང་གི་མནོ་འཁོར་ཕོ་བྲང་།
ཏུ་འཇོག་པའི་རེ་བ་ཤིན་ཏུ་ཆེ་ནའང་ཀླད་ཞོ་མེད་པའི་ངོ་མཚར་ཁོ་ནའི་མི་
རྣམས་ཀྱིས་བེམ་རོ་དེ་གཉིས་པོ་རྒྱུ་སྤུས་ཅུང་ཞན་པའི་མི་ཡུལ་གྱི་བཤམས་
སྟོན་ཁང་ཞིག་ཏུ་བཞག་ཅིང་དེ་ཡང་མཐར་གཏུགས་ཏེ་བཤད་ན་འབུ་སྡོམ་
ངན་རེངས་པ་དེས་ཁོ་གཉིས་ལ་གནོད་བྱས་པའི་རྒྱུ་མཚན་མ་ཡིན་པར་དྲིན་
བཟོའི་ཕྱི་རྟེན་ཙམ་དུ་སུས་ཀྱང་ཁས་ལེན་དགོས་འདུག །
༢༠༠༣ལོར་བྲིས།
《མཚོ་སྔོན་བོད་ཡིག་གསར་འགྱུར》སྟེང་སྤེལ།
i66



རེ་རྐང་གླིང་གི་སྒྲུང་ཐུང་བ་རང་གི་མགོ་འཁོར་ཕོ་བྲང་།
ཁྲག་བཞུར་བའི་སྣང་འཛིན།
སྐུ་ཞབས་སེར་པོ་ནི་གློག་ཀླད་ཀྱི་པར་སྒོ་བརྒྱུད་དེ་བརྩེ་དུངས་འཚོལ་
བའི་སྐྱེ་བོ་ཞིག་ཡིན་ལ། ཁོའི་གསང་བའི་བརྡ་རྟགས་ནི་“སེང་གེའི་
སེམས”ཞེས་པའི་གཞུང་ལུགས་ཀྱི་འགན་ཁུར་ཡོད་པ་ཞིག་ཡིན། ཡིན་ནའང་
སེར་པོའི་སེམས་སུ་དེ་ནི་ནམ་ཡིན་ཡང་འདོད་སྲེད་ཀྱིས་བསླངས་པའི་ལྟས་
ངན་པ་ཞིག་ཏུ་བརྩི་བ་ལས་གཞུང་ལུགས་ཀྱི་རྒྱབ་རྟེན་ཞིག་ཏུ་རེ་བ་བྱེད་ཀྱིན་
མེད།
དཀར་པོ་ཞེས་པའི་བུ་མོ་ཞིག་ལ་སྙན་ངག་པའི་ཆོ་ལོ་སྤྲད་པ་ནས་
བཟུང་སེར་པོའི་སེམས་ལའང་དོགས་པ་གཞན་ཞིག་གི་སེམས་ཁྲལ་སྐྱེས་
ཡོང་། སེམས་ཁྲལ་འདི་ནི་སེར་པོ་ལ་མཚོན་ན་ཆེས་སྡུག་བསྔལ་ཆེན་པོ་ཞིག་
སྟེ། རང་ཉིད་ཀྱི་ཡོད་ཚད་ལ་རང་སྲོག་ཐེངས་ཤིག་བཅད་པའི་ཉམས་སྣང་
རྒྱུས་ཡོད། སྡུག་བསྔལ་འདི་ཁོའི་འགྲན་སེམས་དང་ཕྲག་དོག ཡིད་མུག་
བཅས་ཀྱིས་བསླངས་པའི་སྡུག་འབྲས་ཤིག་སྟེ། གནམ་འོག་གི་འཇིག་རྟེན་འདི་
ན་རང་ཉིད་ལ་མཐོང་ཆུང་བྱེད་མཁན་ཞིག་ཡོད་པ་ནི་དཀར་པོ་ཞེས་པའི་བུ་
མོ་འདི་ཡིན་སྙམ་ཡོད་པས་རེད།
i67



རེ་རྐང་གླིང་གི་སྒྲུང་ཐུང་། བརང་གི་མགོ་འཁོར་ལོ་བད།
གློག་ཀླད་ལས“ངས་རང་གི་ཡོད་ཚད་གཞོན་ནུ་མའི་ལག་པ་
བཞིན། མཆུ་སྒྲོས་བཞིན། འཇམ་ལྷོད་ཀྱིས་ཁྱོད་ཀྱི་གདོང་ལ་བརླན་པར་སྦྱོར་
དུས། ད་གཟོད་ཁྱོད་ལ་སེང་གེའི་སེམས་ཡོད་པ་དྲན་བྱུང་། ”ཞེས་འཆར་
འདུག་པས། སེར་པོས་ཚེ་སྲོག་གི་འཕར་རྩ་འགག་པར་བྱ་བའི་གནོད་བྱེད་
ཀྱི་ནད་ཡམས་ཤིག་གིས་རང་ཉིད་ཀུན་ནས་བཅིངས་འདུག་པ་གསལ་རྟོགས་
བྱུང་བས། རང་ལ་སེང་གེའི་སེམས་ཚུགས་ཡོད་པར་ཞེ་སྡང་སྐྱེས།
སྐབས་འདི་ལ་སེར་པོས་ཀྱང་ཀླད་པ་འགུལ་ཤེས་ཏེ། དུང་དཀར་ཞེས་
པའི་ལས་གྲོགས་ཤིག་ལ་སྔར་གྱི་སྙན་ངག་ཚན་པ་དེ་ལྟ་ཀློག་བྱེད་དུ་བཅུག་
ནས་རང་གི་ནད་ཡམས་བགོ་འདོད་ཀྱི་འདོད་བློ་ངོམས་ཡོད་མོད། དུང་
དཀར་ནི་ལས་གནས་སྤར་དེ་དུར་སློག་མཁན་གྱི་བྱ་བར་བྲེལ་རྐྱེན་ཁོའི་
གཞུང་ལུགས་ཞེས་པའི་བརྡ་ཆད་དེ་འདམ་རྫབ་ཉག་ཉོག་ཅིག་ཏུ་མཐོང་ཡོད་
ཅིང་། ཐ་ན་སྙན་ཚིག་ནང་གི“བཞིན”ཞེས་པའི་མཚུངས་པ་གསལ་བྱེད་ཀྱི་
སྒྲ་དེའི་ཤུགས་བསྟན་ཡང་རོ་སྒམ་བཟོ་བྱེད་ཀྱི་རྒྱུ་ཆ་ཞིག་ལ་ངེས་བཟུང་ཡོད།
རྐྱེན་འདི་དག་གི་དབང་གིས་སེར་པོ་ཤིན་ཏུ་ཁྲོས་ཤིང་རང་གི་གསང་
བའི་བརྡ་རྟགས་“སེང་གེའི་སེམས”ཞེས་པ་མེད་བརླག་ཏུ་གཏང་རྒྱུ་ཡིན་ཞེས་
དྲ་བར་བརྡ་ཁྱབ་བཏང་བས།
ཉིན་ཤས་རྗེས་ཀྱི་གསར་འགྱུར་ལས་སྲས་མོ་དཀར་པོ་གཉེན་སྒྲིག་བྱ་རྒྱུའི་
168



རེ་རྐང་གླིཡ་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
བརྡ་སྦྱོར་ཐོན་བྱུང་། ཡིན་ནའང་སྐུ་ཞབས་སེར་པོ་ཁོང་མཚན་མོ་དེ་ག་རང་
ལ་ལྐོག་ཤི་ཐེབས་ཏེ་གློག་ཀླད་ཀྱི་མདུན་སར་ལྔ་ལམ་དུ་གྱུར་བས་ན་བཤད་
ཚུལ་ཡང་མང་པོ་ཞིག་བྱུང་ཡོད།
ལ་ལ་ཞིག་གིས་བཤད་ན་ཁོས་མནའ་ཟོས་པས་ད་གཟོད་གཞུང་ལུགས་
ཀྱིས་བསད་པ་རེད་ཟེར་ལ། ལ་ལ་ཞིག་གིས་ཁོ་བུ་མོ་ཞིག་གི་བསླུ་བྲིད་ཀྱིས་
རང་སྲོག་བཅད་སོང་ཟེར། ཡང་ལ་ལ་ཞིག་གིས་བཤད་ན་དུང་དཀར་ཟེར་
བའི་ལག་ཤེས་བཟོ་བ་ཞིག་གིས་ཁོ་རོ་སྒམ་སྟོང་བ་ཞིག་ཏུ་བརྗེས་བྱུང་ཟེར།
ཡིན་ནའང་སེར་པོ་ཤི་ཁར་ཁོའི་ཀླད་པར་འཆར་སྲིད་པ་དེ་བུ་མོ་དཀར་
བོ་ཡིན་པ་སུ་ལའང་གསལ་ཆ་མེད།
གང་ལྟར་སེར་པོ་ལ་ཁྲག་དམར་པོ་བཞུར་ནས་ཤི་བ་སུ་ལའང་གསང་
ཐབས་མི་འདུག གསང་ཐབས་མི་འདུག །
༢༠༠༢ལོར་བྲིས།
《རྨ་ལྷོ་ཚགས་པར》སྟེང་སྤེལ།
i69



རེ་རྐང་གླིང་གི་སྒྲུང་ཐུང་བར་སྣང་གི་བགོ་བར་བོ་ཐང་།
སྒྲོལ་མའི་གཉིད་ལབ།
གཅན་གཟན་གྱི་ངར་སྐད་འདོན་པ་ལྟ་བུའི་དུས་ཚོད་ཀྱི་ཐག་སྒྲ་དེ་
གཅོང་སྐད་འཁོར་བའི་ངང་གུ་དོག་པའི་ཁང་མིག་འདིའི་ཁ་དབུགས་ཁྲོད་
འཐིམ་ཡོད་པས་ཀྱང་གྱང་ངོས་གཞན་ཞིག་གི་སྟེང་ན་བཀལ་འདུག་པའི་
འཛམ་གླིང་ས་ཁྲ་དེའི་སྟེང་ན་བུད་མེད་ཀྱི་མིག་ཟུང་གཉོམ་ལྷང་ངེ་བ་ཞིག་
ཁ་ཁུ་སིམ་པའི་ངང་བདེ་འཇགས་ཁུར་བའི་མཚན་མོ་འདིའི་སྨག་རུམ་ཁྲོད་
ཀྱི་སྐྱེས་པ་ཞིག་གི་ལུས་གཟུགས་ལ་འཕྲུལ་སྣང་གིས་ཅེར་ནས་འདུག སྐབས་
འདིར་ཁོ་མོའི་རང་ཉིད་ལ་གཉིད་ལབ་བྱེད་པའི་སྒྲ་སྐད་དེ་གསལ་ལྷང་ལྷང་
གིས་ང་ཚོའི་རྣ་ལམ་དུ་གཤགས་ཡོང་།
“་་་ལྷིང་འཇགས་ལྟ་བུའི་མཚན་མོ་འདི་ཇི་འདྲའི་ཡུན་ཐུང་ནའང་
འཇིག་རྟེན་གྱི་སྐྱེས་ཕོ་མོ་རྣམས་ད་དུང་ཡང་མི་གཉིད་པའི་རྒྱུ་མཚན་ཅི་ཡིན་
ནམ།
རེད་ཡ། གཉིད་མེད་པ་ནི་མ་གཞི་རང་ཉིད་ཁོ་ན་ཡིན་ཞིང་ཁ་གཏད་
དུ་གྱུར་པའི་འཇིག་རྟེན་འདི་ཡོངས་སུ་ལྡིང་ཞིང་འཇགས་པར་ངེས། ཡིན་
170



རེ་སྐང་གླིང་གི་སྒྲུང་ཐུང༌་བརནང་གི་མགོ་འཁོར་ཕོ་བྲང་།
ནའང་རྟོག་གེ་བ་ཆེན་པོ་དགེ་འདུན་ཆོས་འཕེལ་ནས་ཀྱང་དཔལ་ལྡན་ཟླ་
གྲགས་ཀྱི་གསུང་གི་འགྲེལ་བའི་ཐད་ཀྱི་གཏམ་རྒྱུད་དེ་ལས་ཐ་སྙད་ཚད་གྲུབ་
ཀྱི་བློ་བཞག་ཡོད་པ་མ་ཡིན་ནམ། །
རང་ཉིད་དགའ་བའི་སྐྱེས་པ་འདི་རྩོམ་རིག་ཐད་དུ་ཡོད་ཚད་བློས་གཏོང་
ཐུབ་མཁན་ཞིག་ཡིན་འདུག་པས་རང་གིས་ཀྱང་མ་གཞི་ནས་རྩོམ་ཡིག་རེ་
གཉིས་ལ་བལྟ་ཀློག་བྱས་ན་དགའ། ཡིན་ནའང་རྩོམ་ཡིག་འབྲི་བ་རྣམས་ལ་
ལས་གནས་གང་ཞིག་བཀོད་སྒྲིག་བྱ་ཐུབ་བམ། སྐབས་དེ་དུས་ཁོར་ཡུག་སློབ་
གསོའི་ཁ་དབུགས་ཧ་ཅང་ངན་པའི་རྒྱུ་མཚན་གྱིས་མིན་ན་རང་ཉིད་ད་དུང་
ཕྱུགས་ཆུང་ཞིག་ཡིན་ངེས།
འཇིག་རྟེན་འདི་དངོས་ནས་བརྗོད་དཀའ་བའི་ཚུལ་ལྡོག་གི་རིང་ལུགས་
ཤིག་ཏུ་ཟད་ནས་འདུག རང་ལོ་བཅོ་ལྔའི་སྟེང་དུ་རང་ཉིད་ལ་ལོག་གཡེམ་
བྱས་མྱོང་བའི་སྐྱེས་པ་དེའི་གདོང་ལ་ད་ལྟའང་ད་དུང་བལྟ་མི་ཕོད་པའི་རྒྱུ་
མཚན་ཅི་ཡིན་ནམ།
ངོ་མ་ཨ་རིའི་མིས་བཟོས་སྲུང་སྐར་དག་ལས་རྒྱ་མཚོའི་སྟེང་སྐྱོད་ཀྱིན་
པའི་གྲུ་བོ་ཆེ་དེའི་སྟེང་གི་འཛེར་མ་ཆུང་ཆུང་དག་ཀྱང་མཐོང་ཐུབ་ཟེར་བ་
བདེན་ནམ། གལ་སྲིད་དེ་ལྟ་རང་ཡིན་པས་མིའི་རིགས་ལ་གསང་གནས་
171



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་
འགེབ་སྤྱད་ཀྱི་གྱོན་གོས་དག་གིས་ཅི་བྱའམ། འཇིག་རྟེན་འདིའི་སྟེང་དུ་
མཚན་མོར་ཕོ་མོའི་དགའ་མགུར་སྤྱོད་པའི་འཁྲིག་སྤྱོད་ཀྱི་རྣམ་པ་དེ་མཐོང་
འདོད་མཁན་ག་ཚོད་ཡོད་དམ།
ཨ་ཆུང་གནམ་རྫོང་གི་ཇོ་མོ་དེ་ཚོས་དངོས་ནས་འདོད་ཆགས་དང་བྲལ་
བའི་རྣམ་དག་གི་ཆོས་ཤིག་བསྒྲུབ་ཐུབ་བམ། སྙན་ངག་པ་མང་པོ་ཞིག་གིས་ཟླ་
བ་ལ་ལྟ་བྱེད་མིག་དབང་གཡར་བ་ནི་ཁོ་ཚོ་ཕལ་ཆེ་བ་འདོད་ཆགས་ཀྱི་རང་
ནུས་མཐོ་བའི་རྐྱེན་གྱིས་ཡིན་ཤས་ཆེ།
ད་ལྟ་ཆུ་ཚོད་ག་ཙམ་ལ་རག་ཡོད་དམ། ཕལ་ཆེར་དུས་ཚོད་བཅུ་གཅིག་
ཡས་མས་ཡིན་པས་ཁོ་ཡང་གཉིད་ཡོད་ཚོད་མ་རེད། མགོ་གཙོའི་ཆུང་མ་གྲོང་
ཁྱེར་ནས་དེ་རིང་ཐོན་པ་མ་ཡིན་ནམ། རང་གི་བསམ་ཚུལ་ནོར་བ་མིན་ན་ཁོ་
གཉིས་ད་ལྟ་འཁྲིག་སྤྱོད་ཀྱི་ལས་ཀར་ཞུགས་ཡོད་ངེས། རུལ་སུངས་དང་རྫུ་
བག་གིས་ཟིན་པའི་མགོ་ཁྲིད་འདི་དག་ལ་ཅི་བྱུང་སོང་། །
ཕུ་བོ་ཚང་གི་བུ་མོ་ཟླ་བ་ལོ་བཅུ་གཅིག་ལས་སོན་མེད་ནའང་ཁོ་མོས་བུ་
ཕོ་ཞིག་ལ་ཁ་ཤ་རློན་གྱིན་པ་རང་གིས་དངོས་སུ་མཐོང་བ་མ་ཡིན་ནམ། མ་
འོངས་པར་རང་ཉིད་ལ་བྱིས་པ་ཞིག་བྱུང་དུས་ཐད་ཀར་ད་ལྟའི་བྱིས་པ་
172



རེ་རྐང་གླིང་གི་སྒྲུང་ཐུང་། བརནང་གི་མགོ་འཁོར་ལོ་ཐང༌།
དག་གིས་མྱོང་གིན་པའི་རོལ་རྩེད་དག་མི་ལོབས་པ་བྱ་དགོས། དྲ་ཁང་ནི་སྤྱི་
ཚོགས་རྙིང་བའི་རིང་གི་ཉལ་ཐ་འཐེན་ས་དང་ཤིན་ཏུ་འདྲ་བོ་འདུག ཁ་ཁུ་
སིམ་པའི་ཁང་བ་དེའི་ནང་གི་གྲུ་ག་རེ་རེར་བཅད་པའི་བྱིས་པ་དེ་ཚོ་དོན་ངོ་
མར་ཅི་ཞིག་གིས་རྨོངས་པར་བྱས་ནས་འདུག
འཇིག་རྟེན་འདིར་རྫུན་བཟོའི་རྣམ་པ་ཧ་ཅང་མང་པོ་ཞིག་ཡོད་པར་
འདུག ཚེ་སྐྱིད་རང་མོའི་ཕ་སྤུན་གྱི་ཕུ་བོ་ཞིག་ལ་གཉེན་བསྒྲིག་རྒྱུ་ཟེར་བ་
དེ་བདེན་ཚོད་རེད། མོའི་ཁ་པར་གྱི་ཨང་གྲངས་དེ་ངས་བརྗེད་སོང་བ་
འདྲ། གཉེན་བསྒྲིག་འདོད་པའི་ཕོ་མོ་རྣམས་དེ་ལས་ཕྱིར་ལྡོག་གིས་ཧ་ཅང་
རྫུ་བག་ཆེ་བ་མ་ཡིན་ནམ། ད་ནི་རང་ཉིད་ཀྱང་གཉེན་བསྒྲིག་ན་དགའ་
ཨང་། ཁོ་མོ་ཚོའི་ཁྲོད་དུ་རང་ཉིད་ལ་ཕྲག་དོག་བྱེད་མཁན་ག་འདྲ་ཞིག་ཡོད་
དམ།
ད་དུང་མ་གཉིད་དུས་ཕལ་ཆེར་སང་ཉིན་གྱི་དུས་ཚོད་ལ་རག་ཡོད་
ངེས། ཤུ--- རང་ཉིད་ལ་གཏན་ནས་གཉིད་མི་ཡོང་བ་འདི་ཅི་ཞིག་ཡིན་
ནམ། སྐྱེས་པ་དག་ནི་དཀོན་མཆོག་གིས་བུད་མེད་རྣམས་ལ་ལེགས་སྐྱེས་སུ་
གནང་བའི་གཉིད་སྨན་ཞིག་ཡིན་པ་འདྲ།
EA
173



རེ་རྐང་གླིང་གི་སྒྲུང་ཐུང་། བརཡང་གི་མགོ་འཁོར་ལོ་བྲང་
ངོ་མ་རང་ཉིད་བུད་མེད་ཅིག་ཡིན་ནའང་རུམ་ལ་འཛིན་རྒྱུའི་སྐྱེས་པ་
ཞིག་མེད་པའི་རྒྱུ་མཚན་ཅི་ཡིན་ནམ། བསམ་ཚུལ་འདི་བུད་མེད་མཐའ་དག་
ལ་སྐྱེས་ཡོད་དམ། ཁེར་རྐྱང་གི་མཚན་མོར་འདི་འདྲར་སྐྱེས་པ་ཞིག་གནམ་
ནས་ངའི་རུམ་ལ་ལྷུང་ཡོང་ན་ཅི་མ་རུང་། ཐ་ན་དབང་བོ་སྐྱོན་ཅན་ཞིག་ཡིན་
པས་ཀྱང་། ཧུ་ཧུ་ཧུ། ངོ་རེ་ཚ་”། །
༢༠༠༤ལོར་བྲིས།
《མཚོ་སྔོན་བོད་ཡིག་གསར་འགྱུར》སྟེང་སྤེལ།
ཚེ,
!་་་
174



རེ་རྐང་གླིང་གི་སྒྲུང་ཐུང་། | བར་སྣང་གི་མགོ་འཁོར་ཕོ་བྲང་།
སྐྱེས་རབས་གསུམ་གྱི་རྨི་ལམ།
གཅིག
“ལོ་ངོ་སྟོང་གཅིག་གི་ལོ་རྒྱུས་མཇུག་བསྡུས་ནས་མི་སྣ་བགྲང་
ལས་འདས་པ་ཞིག་གི་ལག་རྗེས་དང་གཟི་བརྗིད་ལ་ང་ཚོས་ཕྱིར་
དྲན་བྱེད་རིན་ལྡན་པ་ཞིག་ཡོད་ཀྱང་དེ་དག་ལའང་གཙོ་ཕལ་གྱི་
དབྱེ་བ་ལོས་ཡོད། དེ་བས་གོ་ལ་ཧྲིལ་པོའི་སྨྱན་བྱེད་གསར་ལམ་ཁག་
གིས་འདེམས་བསྡུར་བྱས་པ་བརྒྱུད་ལོ་ངོ་སྟོང་གཅིག་གི་གྲགས་ཅན་
མི་སྣར་བསམ་བློ་བ་ཆེན་མོ་མར་ཁེ་སི་ཉིད་བདམས་ཐོན་བྱུང༌། ”
བུད་མེད་མདོ་འཛིན་པ་ཞིག་གིས་མཛེས་ཉམས་དོད་པའི་ངང་རྒྱ་སྐད་ཀྱི་
ལམ་ནས་སྐད་ཆ་དེ་བསྐྱར་ཟློས་ཤིག་བྱས་རྗེས། “གསར་འགྱུར་བཤད་ཚར་
སོང་། སང་ཉིན་སླར་ཡང་མཇལ”ཞེས་བཤད། །
སྐབས་འདིར་འབོལ་གདན་སྟེང་ན་གན་རྐྱལ་དུ་ཉལ་ཡོད་པའི་ཨ་མ་ཚེ་
སྒྲོན་གྱིས་ཁ་མེར་བཞིན། “ཉིན་བཅུ་གྲངས་ཤིག་ལ་བསྒྲགས་པས། གསར་
འགྱུར་ཞིག་ག་ལ་ཡིན”ཞེས་པར།
བུ་མོ་གངས་ལྷ་སྒྲོལ་མས།
175



རེ་རྐང་གླིང་གི་སྒྲུང་ཐུང༌། བར་སྣང་གི་མགོ་འཁོར་ལོ་བྲང་
“ཨ་མ། གསར་འགྱུར་ནི་དུས་ཚོད་ལ་རག་ལས་པ་ཞིག་མ་རེད”ཅེས་
བཤད། །
“ཨོ། དུས་ཚོད་མ་ཡིན་པའི་ཚད་ཅིག་ཁྱོད་རང་གིས་འདེམས་ཤིག”
“ཨ་མ། ཁ་བའི་ཁྲོད་དུ་ལྷུང་བའི་འབུ་ཞིག་ལ་མཚོན་ན་ཁོའི་ཞབས་རྗེས་
གང་སར་འཐེན་པའི་རིང་ཚད་དེ་ཁོ་རང་གི་ཚེ་ཚད་རེད། ”
“་གསར་འགྱུར་དེ་ཁ་བ་ཞིག་ལ་དཔེ་བཞག་ཆོག་གམ”
“ཁ་བའི་ངོས་ལའང་འབྱུང་བཞིས་བསྐྱེད་པའི་ངོ་མཚར་གྱི་གསར་འགྱུར་
མང་པོ་ཞིག་མཐོང་དུ་ཡོད་”
“ཨ་ལེ། དེས་ན་ཁྱོད་རང་ཁ་བའི་ངོས་སུ་གསར་འགྱུར་བཀླག་ཏུ་ཆས་ན་
མི་འགྲིག་གམ། སའི་གོ་ལའི་དྲོད་ཚད་འཕར་བ་དང་བསྟུན། ཡུལ་ཚོ་འདིའི་
མི་རྣམས་ཀྱིས་ཁ་བ་མ་མཐོང་བར་ལོ་མང་པོ་ཞིག་འགོར་སོང་། ད་བལྟས་
ཡོང་ན་ཁ་བ་དེ་ཏག་ཏག་ལ་ཇོ་མོ་བླ་རིའི་རྩེ་ན་མ་གཏོགས་མེད་པར་སྣང་། ”
“ཨ་མ། ཁ་བ་ནི་དུས་བཞིའི་མངོན་ཚུལ་གྱི་སྣང་ཚུལ་རིགས་ཤིག་ཡིན་
པས་དེ་འཇིག་རྟེན་ལས་མེད་པར་གྱུར་པ་ཡིན་ན་ངེད་གཉིས་སུ་ཞིག་ལ་ལག་
པ་གཅིག་མེད་པའམ་ཡང་ན་ཀླད་པའི་གྲུབ་རྐྱེན་ཞིག་ཡོད་མི་སྲིད། རྒྱུ་མཚན་
ནི་རྟེན་ཅིང་འབྲེལ་བའི་གནས་ལུགས་ཀྱི་ཆོས་ཟབ་མོ་དེས་ད་གཟོད་ང་ཚོ་
176



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
འགྲོ་བ་རིགས་དྲུག་འཆམ་མཐུན་གྱི་ངོ་བོར་བཀོད་ནས་ཡོད་ལ། མཐའ་མེད་
པའི་རང་བྱུང་གི་འགྱུ་བའང་དེ་དང་གཞི་གཅིག་ཏུ་འབྲེལ་ནས་ཡོད། ”
“ གཉིད་བཤད་ཅིག་དང་ཀུན་ནས་མཚུངས་པའི་སྐད་ཆ་དེ་དག་ངས་
ཧ་གོ་མི་སྲིད། ད་ནི་མཚན་མོའི་ཆུ་ཚོད་བཅུ་གཅིག་པ་ཡོལ་ལ་ཉེ་བས་ཁྱེད་
རང་ངལ་གསོ་རུ་སོང་ཤིག ངས་ད་དུང་བརྙན་འཕྲིན་ཟློས་གར་འདིའི་ལེའུ་
རྗེས་མར་བལྟ་དགོས།”
གངས་ལྷ་སྒྲོལ་མ་འཐད་ལ་མི་འཐད་ངང་རང་གི་ཁང་མིག་ཏུ་འཛུལ་
ཞིང་། མལ་ཁྲིའི་སྒང་ལ་སྦྱར་བའི་པོ་ཏ་ལའི་རི་མོ་དེར་ལྟ་ཀིན་གཉིད་དུ་ཡུར།
གཉིས།
“ཀི ཀི” དམག་རྟ་བགྲང་ལས་འདས་པ་ཞིག་ཕན་ཚུན་གཡུལ་
བསྲེས་པ་ན་བཟོད་པར་དཀའ་བའི་མི་ཤི་རྟ་འགྱེལ་གྱི་སྐྱོ་གར་ཞིག་
གདོད་མའི་རྩྭ་ཐང་ཞིག་གི་ཕང་བར་དངོས་སུ་འཁྲབ་འགོ་བརྩམས།
“ཨ་ཨ། དངོས་ཐད་སྒྱུ་མ་མ་ཡིན་པའི་འཁྲབ་ཚན་ཞིག་ཏུ་བལྟས་
ཆོག འདི་ལ་འཛམ་གླིང་ ཨོ་སི་ཁའི་གློག་བརྙན་བྱ་དགའ་ཐོབ་
ན་ཐང༌།” ཁོ་མོའི་མཐའ་སྐོར་དུ་མོ་རྟགས་ཙམ་ལས་སྒྲིབ་གཡོག་
མེད་པའི་བུད་མེད་སྐོར་ཞིག་ངུ་མ་དགོད་དུ་འདུག་ཅིང༌། དེ་དག་
177



རེ་རྐང་གླིང་གི་སྒྲུང་ཐུང་བར་གང་གི་མགོ་འཁོར་ལོ་བྲང་།
གཅིག་གིས་ཀྱང་ཁོ་མོར་ ཨ་ལན་མ་བྱིན། གསལ་བོར་ལྟ་དུས་མོ་
རང་ལའང་མོ་རྟགས་ཙམ་ལས་སྒྲིབ་གཡོག་མེད་པས་ན་མ་སྨིན་པའི་
མྱོས་བུམ་དེ་ཉིད་ཉི་འོད་ཀྱིས་མདོག་ནག་པོར་བརྫུས་ཤིང་ནུ་རྡོག་
རང་སྨེ་བ་ནག་པོ་ཞིག་དང་འདྲ་བར་བྲང་ངོས་ན་འབུར་དུ་འགྲེང་།
“ཨ། འདི་ཅི་ཡིན་ནམ”ཞེས་ཁོ་མོའི་ཉེ་ལོགས་ཀྱི་བུ་མོ་ཞིག་ལ། །
“སྲས་མོ་ལགས། ང་ཚོས་ཡང་སྙིང་ཅི་ཞིག་བྱེད་ཀྱིན་ཡོད”ཅེས་དྲིས་པར།
བུ་མོ་དེ་ཕྱིར་གོམ་པ་འགའ་ནུར་རྗེས་ཁོ་མོ་ཟུངས་ཤིག ཁོ་མོ་
གདོན་གྱིས་བཟུང་འདུག དམན་པའི་བུ་མོ་ཞིག་ལའང་སྲས་མོར་འབོད་
ཀྱིན་འདུག”ཅེས་སྐད་བརྒྱབ་པས་མཐའ་འཁོར་གྱི་སྐྱེས་པ་འགའ་རྒྱུག་
ཡོང་སྟེ་ཁོ་མོའི་ཡན་ལག་བཞི་གནམ་ལ་ཀེར་བཞིན་བཀྱགས་ཏེ་འཁྱེར་
སོང་། སྦྲ་ནག་བགྲང་ལས་འདས་པ་ཞིག་གི་དཀྱིལ་དབུས་སུ་ཐོན་པ་
ན་སྐྱེས་པ་དེ་དག་གིས་ཁོ་མོ་ཐང་ལ་ཕབ་ཅིང་སྦྲ་ཆེན་ཞིག་གི་ནང་དུ་
བརྫངས། ཉིན་དེའི་དགོང་མོར་ངོ་གདོང་ཚོས་ཀྱིས་བརྒྱན་པའི་དཔའ་རྒོད་
ཅིག་སྦྲ་ནང་དུ་ལྷགས་ཤིང་ཁོ་མོར་འགྲམ་ལྕག་ཚ་བེར་བ་ཞིག་གཞུས་རྗེས།
“གདོན་མོ། ཁྱོད་ཀྱིས་ངས་བླངས་པའི་གཟེངས་སྐྱེས་དག་ནོག་པར་བཟོས་
ཟིན། མཚན་མོར་བུ་མོ་ཞིག་དང་ལྷན་དུ་འདུག་པ་འདི་དཔའ་རྒོད་ཅིག་
ལ་མཚོན་ན་དགྲ་ལྷ་ཉམས་པའི་ལྟས་ངན་པ་ཞིག་ལས་མཚོན་དོན་གཞན་
178



རེ་རྐང་གླིང་གི་སྒྲུང་ཁྲུང་་ བརནང་གི་མགོ་འཁོར་ཕོ་བྲང་།
ཅི་ཞིག་ཡོད། འོན་ཀྱང་ངའི་ཚེ་ཐོག་འདིའི་རེ་བ་མི་ནུབ་པའི་ཆེད་དུ་རང་
ཉིད་ལ་རིགས་རྒྱུད་ཅིག་བསྐྲུན་རྒྱུ་ཡིན།” ཁོ་མོས་འཕག་འཚག་ཇི་ལྟར་
བྱས་ཀྱང་དམུ་རྒོད་དང་འདྲ་བའི་མི་ཆེན་དེས་ཁོ་མོར་བཙན་གཡེམ་བྱས།
“དངོས་ནས་རྩུབ་སྤྱོད་ཀྱི་འབྲས་བུར་བདེ་བ་འདི་ལྟ་བུ་ཞིག་ཡོད་
པ་ངས་རྟོགས་མེད། དགའ་ས།” སྦྲ་ནང་དུ་ཁོ་གཉིས་ཀྱི་ཐལ་དྲགས་
པའི་དབུགས་ཀྱི་རྒྱུ་བ་ལས་ཅི་ཡང་མི་སྣང་བར་རེ་ཞིག་དལ་ཅག་
གེར་ལུས་ཤིང་། ཐབ་རྡོ་གསུམ་གྱི་གཤོང་བར་ན་འབར་གྱིན་པའི་
ཤིང་ཐུར་དེ་དག་ལས་“ཚག”སྒྲ་དང་བཅས་མེ་སྟག་འགའ་ཕྱོགས་
ཕྱོགས་སུ་འཐོར་ཞིང་མཐའ་མར་ནམ་མཁའ་ཧིལ་བོ་ཞིག་གི་སྐར་
རྒྱུན་གྱི་ཚུལ་དུ་འདར་ལྷབ་ལྷུབ་ངང་མོག་མོག་གིས་འཚེར་འོང་།།
བརྙན་འཕྲིན་གྱི་ལྡེབས་ངོས་སུ་རྒྱལ་བོ་དང་བཙུན་མོ་འཁྲབ་པའི་
འཁྲབ་སྟོན་པ་སྐོར་ཞིག་གིས་རང་རང་གི་འཁྲབ་རྩལ་དེ་མངོན་
ཅི་ཐུབ་བྱེད་ཀྱིན་ཡོད་ནའང༌། ཨ་མ་ཚེ་སྒྲོན་འབོལ་ཁྲིའི་སྒང་ན་
གཉིད་ལོག་ཚར་ཞིང་ཁོ་མོའི་སྡུར་དབྱངས་བཙོག་པོ་དེས་མི་གཞན་
ཞིག་གི་རྨི་ལམ་མམ་ཡང་ན་འཚོ་བ་ལ་ཕོག་ཐུག་གཏོང་གིན་འདུག
179



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
གསུམ།
“ཐག ཐག ཐག ”
ཁོ་མོས་གསལ་བོར་ལྟ་དུས་མདུན་ངོས་ཀྱི་གློག་ཀླད་དེ་ལས་མི་ཞིག་གི་
གཟུགས་བརྙན་འཆར་ཡོང་སྟེ།
“ལགས། མགར་སྲས་ཨ་སྒྲོན་ཡིན་ནམ། སྐུ་ཉིད་ནས་ཉིན་གུང་གི་
གསར་འགྱུར་ལ་མ་བལྟ། ཤིན་ཏུ་མ་རུང་བའི་དོན་ཞིག་སྟེ་ཡ་ང་བ་ལ།”ཟེར།
“སྐུ་ཞབས་ཁོང་སུ་རེད། ”མཐའ་འཁོར་དུ་གློག་ཀླད་བཀོལ་བཞིན་པའི་བུ་
མོ་ཞིག་གིས་དེ་ལྟར་དྲིས། “ངས་ཤེས་མ་སོང་། མགར་སྲས་ཨ་སྒྲོན་ཟེར་བ་སུ་
ཡིན་ནམ།”ཉེ་འཁོར་གྱི་བུད་མེད་དེ་ཚོ་དགོད་སྒྲ་ཆིལ་ལེར་གྱུར་ཅིང་། །
“ཨོ། ཁ་སང་ཁྱེད་རང་གིས་མཚམས་སྦྱོར་རྒྱལ་སྤྱིར་བསྒྲགས་
ཡོད་པ་མ་ཡིན་ནམ། མགར་སྲས་ ཨ་སྒྲོན་ལགས། ད་ནི་སྐྱེས་པ་
ཚོར་མཚོན་ན་ཁྱོད་ལ་འབྲེལ་བ་གནང་རྒྱུ་དེ་རྒྱུན་ལྡན་ཞིག་རེད་
པས། དེ་ལས་ཁྱེད་རང་གིས་གཉེན་སྒྲིག་དཔང་ཡིག་སྟེང་ལ་ཉིན་
གཅིག་གི་འཐད་ཡིག་མ་གཏོགས་འབྲི་མི་རུང་བ་དེ་རེད།”ཟེར།
“ཝེ། ངའི་མིང་ལ་གངས་ལྷ་སྒྲོལ་མ་ཟེར།”བུད་མེད་དེ་ཚོའི་དགོད་སྒྲ་སྔར་
བས་ཇེ་མཐོར་གྱུར་ཅིང་མཐའ་མར།
i8o



རེ་རྐང་གླིང་གི་སྒྲལ་ཐུམ''| འར་སྣང་གི་མགོ་འཁོར་ཕོ་བྲང་།
“གངས་རིའི་རྒྱལ་མོ་ལགས། དེས་ན་ཁྱེད་རང་གིས་བསམ་གཟས་
ཏེ་ཉིན་གུང་གི་གསར་འགྱུར་ལ་གཟིགས་དང་། ངེད་ཅག་གིས་ཁྱེད་ལ་
ལམ་སློང་གི་ཚུལ་དུ་བལྟ་རོགས་བྱས་ཆོག”ཅེས་རང་རང་སར་བུད་སོང་།
“དེ་རིང་ནི་སྤྱི་ལོ་སུམ་སྟོང་ལོའི་ལོ་སར་ཚེས་འགོ་ཡིན་ཞིང་རང་བཞིན་གྱི་
གསར་འགྱུར་རྩ་བ་ནས་ཚར་བས་ན་ང་ཚོས་ལོ་ངོ་སྟོང་གཅིག་གི་བྱ་བར་སྤྱི་
སྡོམ་བྱ་རན་པའི་དུས་ལ་བབ་སོང་། སྤྱིར་ན་ལོ་ངོ་སྟོང་གཅིག་གི་རྒྱུ་མཚན་
ཡོངས་སུ་མཇུག་བསྡུས་པས་ན་མིའི་རིགས་ལ་མཚོན་ན་ཤིན་ཏུ་སྡུག་བསྔལ་
ཅན་ཞིག་དང་ཐོབ་འབྲས་མི་སྣང་བ་ཞིག་ཏུ་ཚར། ཡིན་ནའང་མི་ལ་ལ་ཞིག་
ལ་མཚོན་ན་དེ་ནི་དོན་སྙིང་ཡོད་པ་ཞིག་ལས་དཔེར་ན་མདོ་ཁམས་ཀྱི་བུ་མོ་
ཆུང་ཆུང་ཞིག་མིང་ལ་མགར་སྟོང་བཙན་ཟེར་བའི་དཔའ་རྒོད་ཅིག་དང་ཉལ་
བོ་བྱུང་བ་ལས་གཉིད་ཐེངས་གཅིག་གི་རྗེས་སུ་དཔའ་རྒོད་ཁོང་སྐུ་གཤེགས་
མོད་ཁོང་གི་རིགས་རྒྱུད་བུ་མོ་དེའི་མངལ་དུ་ཞུགས་པའི་ཐོབ་འབྲས་ལ་རྒྱུ་
མཚན་ཡོད་པ་ཞིག་རེད་བསམ་ལ། ཐེ་ཚོམ་བྱ་དགོས་པ་ནི་བུ་དེ་ཇི་ལྟར་སྐྱེ་
བའི་སྐོར་ལ་བསམ་གཞིག་བྱ་རྒྱུ་དེ་རེད། ལན་གདབ་མཁན་གྱིས་དུས་ལྟར་
ཡར་ཞུ་བྱས་དང་བྱ་དགར་གསེར་སྒོར་ཁྲི་གཅིག་སྟེར་ངེས་ཤིང་། བྱ་དགའི་
དངུལ་འདི་དུས་རབས་འདིའི་ཆེས་མཐོའི་བྱ་དགའ་ཨང་དང་པོའི་རིགས་སུ་
བཙུད་ནས་ཡོད། གསར་འགྱུར་བཤད་ཚར་སོང་།”
i81



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
“ཇི་འདྲའི་ཡ་ང་བ་ལ། མི་ཞིག་གི་མངལ་དུ་བུ་འཁུར་ན་རང་ཉིད་ངེས་
པར་འགོས་ནད་གང་རུང་ཞིག་གིས་འཆི་ལམ་དུ་འདེད་པར་སྒུག་བསྡོད་རྒྱུ་དེ་
རེད། ” བུ་མོ་ཞིག་ཡ་མཚར་བཞིན་ཁོ་མོར་དེ་སྐད་བརྗོད། །
“དེ་ལ་ཡ་མཚན་དགོས་པའི་རྒྱུ་མཚན་ཅི་ཡང་མེད་དེ། གཙོ་བོ་བུ་མོ་
དེར་ལང་ཚོ་སྨིན་ཡོད་མེད་ལ་རག་ལས་ཤིང་། སྨིན་པའི་དབང་དུ་བཏང་ན་
དེ་ནི་དགའ་འོས་པའི་དོན་ཞིག་སྟེ་ང་ཚོའི་མེས་པོ་ཞིག་གི་རིགས་རྒྱུད་སྐྱོང་
ཐུབ་སོང་བ་མ་ཡིན་ནམ།”
མཐའ་འཁོར་གྱི་བུ་མོ་དེ་ཚོ་ངོ་མཚར་ཆེན་པོའི་ངང་ཁོ་མོའི་མཐའ་རུབ་
ནས་འོངས་ཤིང་དེ་ལས་གཅིག་གིས་“གནའ་རབས་ཀྱི་གཏམ་རྒྱུད་ཁ་ཤས་
སུ་མི་ནི་མི་དང་མིའི་ལུས་འབྲེལ་ལས་མངལ་བརྒྱུད་དེ་སྐྱེ་བ་ཞིག་ཡིན་ཟེར་
མོད། ང་ཚོའི་དུས་སུ་ཚོད་ལྟ་ཐེངས་གཅིག་ཀྱང་མ་བརྒྱུད་པས་ཁྱོད་ཀྱི་གསུང་
སྒྲོས་དེ་ངེས་པར་བདེན་པ་རུ་གོ་བའི་རྒྱུ་མཚན་མི་འདུག”ཟེར།
“ཨོ་ན་གཉེན་སྒྲིག་ཅེས་པའི་ཐ་སྙད་འདིས་ཅི་ཞིག་མཚོན་ནམ།”
“ཁྱོད་ཀྱིས་ཅི་ཟེར། དེང་དུས་ཀྱི་དཔེ་ཆ་གང་ནའང་“གཉེན་སྒྲིག”ཅེས་
པའི་ཐ་སྙད་འདིས་གདོད་མའི་ཚན་རིག་ཅིག་གི་དྲན་གསོ་མཚོན་ཡོད་ཅིང་
ཕོ་མོའི་དངོས་གཞི་སྟེ་ཕྱོགས་གཅིག་ཏུ་དོན་མཚུངས་མ་ཡིན་པའི་གནས་
isa



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
ལུགས་བསྟན་ཡོད་པས་ན་ངེས་པར་དུ་གཉེན་སྒྲིག་ཅེས་པའི་བརྡ་འཕྲིན་འདི་
བེད་སྤྱད་དེ་ཕན་ཚུན་སེམས་ཁུར་དང་ཐུགས་རྗེས་གཟིགས་པའི་ཁྱད་ཆོས་
བསྐྲུན་དགོས་ཤིང་ཕོ་མོ་གཉིས་སོ་སོར་དབྱེ་ཐུབ་པའི་གོ་རིམ་ཁྲོད་དུ་ཐུན་
མོང་གི་སྐད་ཆ་དག་ལ་སྦྱོང་བརྡར་བྱ་དགོས་ཟེར་བ་མ་ཡིན་ནམ།”
“ " " ་ ་ ་ ་་༌”
“གསར་འགྱུར་གནད་འཕྲིན། ཁ་སང་གི་བསམ་གཞིགས་དྲི་བའི་དྲིས་
ལན་རང་བུ་མོ་དེ་ལང་ཚོ་སྨིན་ཡོད་མེད་ལ་རག་ལས་ཤིང་སྨིན་པའི་རྐྱེན་གྱིས་
བུ་མོ་སྙིང་རྗེ་བ་ཞིག་སྐྱེ་ཞིང་ཡོངས་གྲགས་སུ་“མགར་སྟོང་བཙན་གྱི་རིགས་
རུས”སུ་གྲགས། ལན་བཏབ་པ་འགྲིག་ཡོད་མཁན་གནས་ན་བྱ་དགའི་དངུལ་
ལོར་ལེན་དུ་ཤོག”
“དྲིས་ལན་རང་གིས་བཏབ་ན་དེ་ལ་དྲི་བ་ཟེར་རམ།”
“ཨོ། ཁྱོད་ལ་ཀུན་སྤྱོད་ཀྱི་སློབ་གསོ་སྦྱོར་དགོས་འདུག དེ་ལས་མྱུར་དུ་
བྱ་དགའ་ལེན་དུ་སོང་ཞིག སྙིང་ཉེ་བའི་མགར་སྲས་ཨ་སྒྲོན་ལགས།”
“ཨ། དོན་ངོ་མར་ང་གང་ནས་ཡོང་ངམ། སུ་ཞིག་ཡིན་ནམ། གང་ཞིག་
ཏུ་འགྲོ་བཞིན་ཡོད་དམ” དྲ་མིག་གི་སྲུབས་ཀ་ལས་མཆེད་པའི་མ་སྨད་
གཉིས་ཀྱི་སྡུར་དབྱངས་དེ་རླུང་བུ་འཇམ་པོ་ཞིག་གི་ཚུལ་གྱིས་སའི་གོ་ལའི་
183



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་
ཡང་སྟེང་དུ་ལྡིང་བར། རྨི་ལམ་གྱི་གྲོང་མཐའ་མྱུལ་བའི་སྐྱེས་པོ་ཡོད་ཅོག་གི་
སེམས་ཁར་འདས་མ་ད་གསུམ་གྱི་མཚོན་བྱེད་དུ་མངོན་པའི་ལྡོག་བཞུར་གྱི་
གཙང་བོ་སྔོན་པོ་ཞིག་བཞུར་ཏེ་འོངས་ཤིང་གྲང་བསིལ་གྱི་སྣང་བ་ཞིག་གིས་
ཕན་ཚུན་གྱི་རྨི་ལམ་ནང་ལ་ལག་པ་རྐྱང་རེ་བྱས་སོང་། །
༢༠༠༡ལོར་བྲིས།
《མཚོ་སྔོན་བོད་ཡིག་གསར་འགྱུར》སྟེང་སྤེལ།
་
-
ཉི༌
༩
ཟླ་
- -
བྱ་
:
t:|: :|:
1:|:
i84



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ལས་ཉོན་གྱི་སྒྲིབ་པ་དག་པའི་ལེའུ།
འདྲ་པར་ལས་གུས་ཉམས་བཏོད་པའི་མཆུ་སྒྲོས་ཤིག་སྐྱེས་ཡོང་ཞིང་དེ་
ཉིད་ཆགས་པ་སྐྱེས་པའི་མཚོན་བྱེད་ཅིག་ཏུ་མ་འཕོས་པར་སྔོན་དང་འདྲ་བར་
ཁྱོད་ལ་ན་ཟུག་དང་སྡུག་བསྔལ་སྟེར་བའི་སྨྲ་སྒོ་ཞིག་ཏུ་གྱུར་སོང་། །
ཡིན་ན་ཡང་མཆུ་སྒྲོས་དེ་འཛུམ་ཤེས་པའི་རྒྱུ་རྐྱེན་གྱི་དབང་གིས་མིག་
ཆུའི་མཚོན་དོན་ལའང་བརྩེ་དུང་དང་། ལྷག་བསམ། རེ་བ་བཅས་ཀྱིས་
བཟུང་བའི་རྣམ་འགྱུར་སྟོན་ཚུལ་རེ་ཡོད་པས་ཁྱོད་ཀྱི་ནང་སེམས་ཀྱི་འཁོར་
སྐྱོད་ལ་དེ་ལྟའི་ཉམས་རྒུད་བྱུང་མེད་པར་ཕྱི་ཡུལ་གྱི་ཁོར་ཡུག་དང་འབྲེལ་
བའི་ལུས་པོ་འདི་ཁོ་ན་འདོད་སྲེད་ཀྱིས་འདར་ཞིང་འདར། །
འདོད་སྲེད་ཀྱིས་ཁ་དོག་བསླེས་པའི་རྨི་ལམ་གྱི་ཆར་རྒྱུན་ཡོད་ཚད་
དག་པའི་ཕྱིར་ན་ཁྱོད་ཀྱིས་ནམ་རྒྱུན་བུད་མེད་ཅིག་གི་འཁྲུངས་རབས་ལ་ཕ་
མ་དང་མངལ་སྒོ། འཆི་བ་དག་གི་ཐོབ་བྱ་གང་ཡང་མ་བརྒྱུད་པས་གྲོགས་
པོ་ཚོའི་ཁྲོད་དུ་ཁྱོད་ལ་རློམ་པ་མི་འདུག་ཟེར་མཁན་ཤིན་ཏུ་མང་ལ་ཐ་ན་བུ་
མོ་ཚོའི་ཁྲོད་དུ་ཡང་ཁྱོད་ལ་བརྩེ་བ་མི་འདུག་ཟེར་བཞིན་རང་ཉིད་ཀྱི་བྲང་
185



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
གཞུང་གི་སྐོམ་ཚད་ལ་ཤ་དྲོད་ཀྱི་མེ་བཙའ་མི་འཇོག་པའི་རང་རློམ་ཅན་ཡང་
མང་པོ་ཞིག་བྱུང་ཡོད།
རྒྱུ་མཚན་དེའི་ཕྱིར་ཁྱོད་ཀྱིས་རུས་ཚིགས་རེ་རེའི་བར་གསེང་དུ་ཐིམ་
པའི་བདེ་སྣང་གི་མྱོང་བ་ལ་རོལ་དབྱངས་ཀྱི་ཁ་དོག་རྙེད་པའི་སྨད་འཚོང་
མ་སྐོར་ཞིག་ལ་རང་གི་གསེར་དངུལ་གྱི་གཏེར་ཁ་སྦས་པའི་ས་ཁྲ་དེའི་གསང་
ལམ་བསྟན་ཅིང་ནོར་རྣམས་གྱུར་བའི་སྡུག་བསྔལ་གྱིས་རང་བྱུང་ཁམས་ཆེན་
པོ་འདི་ཡང་གྲང་ཤུར་ཤུར་གྱི་མལ་ཁྲི་ཞིག་ལ་ངོས་འཛིན་གྱིན་ཡོད།
ལང་ཚོའི་སྐྱེས་སྟོབས་དང་རྣམ་ཤེས་ཀྱི་མནར་གཅོད་མཐའ་དག་ཁྱོད་
ཀྱི་དཔྲལ་བ་ནས་བཞུར་ཏེ་མིག་ཟུང་ལ་བབས་དུས་མདངས་ཤོར་བའི་མིག་
འབྲས་དེའི་གཏིང་རིམ་དུ་ཟགས་པ་ནི་ཁྱོད་ཀྱི་ཚེ་གང་ལ་བསགས་པའི་རྒྱུ་
ནོར་དེའི་ལོངས་སྤྱོད་ཀྱི་བྱུང་བ་མ་ཡིན་པར་འཆི་བའི་དོན་དུ་ངུ་ཤེས་པའི་
མིག་ཆུ་དཀར་ཡོལ་གང་དང་དེ་ཡི་སྐྱེས་སྟོབས་ལ་བརླན་གཤེར་གྱི་ནུས་པ་
འདོན་པའི་རང་དབང་གི་བརྩེ་དུང་དེ་རེད། བརྩེ་དུང་དེ་ལྷ་སྒྲུང་མ་ཡིན་ལ་
དངོས་ཡོད་ཀྱི་འཚོ་བ་ཞིག་དང་སྟེས་དབང་གི་སྣང་ཚུལ་ཙམ་ཡང་མ་ཡིན་
པར་རང་ཉིད་དང་བཅས་པའི་སྒྱུ་འཕྲུལ་གྱི་རྣམ་ཤེས་ཤིག་དུས་མ་ཡིན་པའི་
དམྱལ་བའི་མདུན་སྒོའི་ཕྱོགས་སུ་གཏོང་གིན་པའི་ཆགས་སྡང་གི་ལས་མཁན་
ཞིག་རེད་འདུག
186



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་
དྲང་མོར་བཤད་ན་མི་རྣམས་ཀྱིས་བྱིས་དུས་ཀྱི་འཚོ་བ་ནི་ལྷད་མ་འདྲེས་
པའི་དྭངས་གཙང་གི་རྨི་ལམ་ཞིག་ལ་ངོས་འཛིན་གྱིན་ཡོད་མོད། ཁྱོད་ལ་
མཚོན་ན་དེ་ཉིད་ནི་བླུན་རྨོངས་དང་ཁུངས་མེད། སྡུག་ཉེས་དང་རྫུན་བཟོ་
བཅས་ཀྱིས་ཟིན་པའི་གདོན་འདྲེའི་རིང་ལུགས་ཤིག་ལ་གོ་བ་སྦྱོར་གྱིན་
ཡོད། གདོན་འདྲེ་དེའི་སྡུག་སྐད་ལྷང་ལྷང་གིས་ཁྱོད་ལ་ཆེས་མི་གཙང་བའི་རྨི་
ལམ་ཞིག་བཀོད་སྒྲིག་བྱས་པའི་ལུང་བསྟན་ནས་རེབ་ཅིག་ལ་ཁྱོད་ཀྱི་ཀླད་པ་
ནས་རྐང་མཐིལ་བར་གྱི་ཤ་ཁྲག་གི་སྙིང་བོར་འཕོས་པས་ཁྱོད་ཀྱིས་ཞེད་སྣང་
གིས་འཚོས་པའི་སློབ་གྲྭ་དག་ཀྱང་མདོག་ངན་པའི་གཅན་གཟན་གྱི་ར་བ་ཞིག་
ལས་བདེ་སྣང་གི་གླུ་ཚིག་དབབ་བྱའི་དག་པའི་ཞིང་ཁམས་ཤིག་ལ་ངོས་འཛིན་
མ་ཐུབ།
ཁྱོད་ཀྱི་འཚོ་བ་ནི་ཤཱཀྱའི་རིགས་ཤིག་གི་འཕོས་ཚུལ་ལྟར་ནགས་ཚལ་དང་
རི་དྭགས། གཙང་བོ་དང་སིལ་ཏོག་སོགས་ཀྱིས་མཚོན་པའི་དབེན་གནས་ཤིག་
ཏུ་ཟད་ཡོད་ནའང་སྔོ་མེར་འཁྱིལ་བའི་མི་གཤིས་ཀྱི་གཙང་བོ་དང་ཀྲོང་ངེར་
འགྱིང་བའི་ཀུན་སྤྱོད་ཀྱི་གཡང་གཟར་དག་མ་བརྒལ་བར་ཁྱོད་ཉིད་གང་དུ་
འགྲོ་ནུས། ཚོགས་ལམ་ལས་ཀྱང་རང་རྒྱུད་ལ་ངེས་འབྱུང་གི་བསམ་པ་བཅོས་
མ་མ་ཡིན་པ་ཞིག་སྐྱེས་པ་ནི་རྨི་ལམ་གྱི་གནས་སྐབས་སུའང་འཁོར་བ་ནི་དུག་
སྦྲུལ་གྱི་ཚང་ལྟར་མཐོང་ནས་ཐར་བའི་ཡོན་ཏན་ལ་བརྙེས་དགོས་ཟེར་ནའང་
187



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
སེམས་འདིའི་ཕར་ངོགས་སུ་དཔྱངས་པའི་བུ་མོ་ཞིག་གི་མཛད་རྣམ་སྟེ་རང་ལོ་
ཉེར་གསུམ་གྱི་བདེ་སྡུག་ཁྲོད་ད་དུང་ཡང་ཁྱོད་ཀྱི་ཕྱིར་དུ་གསོན་ཡོད་ན་རང་
ཉིད་ཁོ་ན་མ་ཡིན་པའི་འཇིག་རྟེན་གཞན་ཞིག་གིས་ཀྱང་གསང་བའི་སྒོ་ནས་
ཁྱེད་ཀྱི་རེ་འདོད་ལ་འཇབ་རྒོལ་བྱེད་ཅིང་དེ་ལས་ཁ་བའི་སྡུག་བསྔལ་གྱི་བྲོ་བ་
གཏོང་གིན་ཡོད་པས་ཁྱོད་ཉིད་གཞན་ཞིག་གི་ཆེད་དུ་སངས་རྒྱས་ཀྱི་ས་ག་ལ་
བ་དེར་གཤེགས་མི་རུང་།
ཁྱོད་ཀྱིས་སྣུམ་ཚོན་ནམ་ཐང་ཀ་གང་ཞིག་འབྲི་བའི་དུས་སུའང་བུ་མོ་
དེའི་མིག་ཟུང་ཡིད་ལ་བཅངས་ཡོད་པས་སུས་བཤད་ནའང་ཁྱོད་ཀྱི་སྒྱུ་རྩལ་
ལ་དཔལ་གྱིས་སྒེག་པའི་སྐྱེས་སྟོབས་ཤིག་གནས་ཡོད་ཟེར། ཕྱོགས་ངོས་གཞན་
ཞིག་ནས་བཤད་ན་གཉེར་མས་བསླེས་པའི་ལང་ཚོའི་ལྕེབས་ཐག་དེ་དང་
ཤེས་རབ་ཀྱི་རྣོ་དབལ་ལས་བསྐྲུན་པའི་སྡུག་གཅོད་ཀྱི་རལ་གྲི་དེ་དག་གི་བྱིན་
རླབས་ལ་བུ་མོ་གཞན་ཞིག་གི་དུག་རླངས་ལྟ་བུའི་བརླན་གཤེར་གྱི་ཤ་དྲོད་
གོས་ཡོད་པས་ཐག་པ་དེ་རལ་ཞིང་རྒྱལ་བའི་ཐ་གུ་ཞིག་ཏུ་གྱུར་ལ་སྡུག་གཅོད་
ཀྱི་རལ་གྲི་དེ་ཡང་རྟུལ་ཞིང་རྨོངས་པའི་རིག་པ་ཞིག་ཏུ་གྱུར་སོང་། །
དེ་ནས་བཟུང་སྟེ་ཁྱོད་ཀྱི་རྨི་ལམ་དུ་འཁོར་བ་ནི་བརྩེ་དུང་གི་བདེན་པ་
ཁོ་ན་ཡིན་ཞིང་རང་ཉིད་གང་ལའང་མི་འཛེམ་པའི་མི་གསོད་གཤེད་མ་ཞིག་
ཏུ་ཁྲུན་ཐག་བཅད། ཁྱོད་ཀྱི་རྨི་ལམ་དེ《ལྷ་སའི་ཟླ་བ》ལས་གྲུབ་རྗེས་གསེར་
i88



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
འོད་ཀྱི་རླབས་རིས་སུ་འཐིམ་པའི་པོ་ཏ་ལའི་གཟི་བརྗིད་དེ་རང་གི་སྙིང་
སྟོབས་སུ་དྲན་ཞིང་མེ་རི་གས་པ་ལྟ་བུའི་ཚ་རླབས་ཤིག་གིས་ཁྱོད་ཉིད་ལྷ་སར་
ཐེངས་གཅིག་འབྱོར་བའི་བདེ་སྣང་བསྐྲུན། །
ལོ་རྒྱུས་དེ་སྔར་བཞིན་བཞུར་བའི་དུས་མཚུངས་སུ་ཁྱོད་ཀྱིས་ཉི་ཟླ་རི་
བོའི་བླ་སྲོག་ཏུ་འཕྲོས་པའི་ཨ་ཅེ་རྒྱ་བཟའ་ལགས་ཀྱི་དཀར་མདོག་གི་གཤིས་
ཉམས་དོད་པའི་འཇིམ་བརྙན་ལ་ལན་གཅིག་བལྟས་མྱོང་ཞིང༌། མིག་ཟུང་
བསླུས་ཏེ་བརྩེ་བ་ཉོས་མྱོང་བའི་བློ་གྲོས་མཁན་ཞིག་གི་བླ་མཚོ་དེ་མཐོང་ཡོད་
ཅིང་དེ་དང་འབྲེལ་བའི་ལྷ་སྒྲུང་ནང་གི་དུད་ཁྱིམ་ཁྲི་ཕྲག་གི་དཔའ་མཛངས་
ལ་སྨོན་པ་སྐྱེས་ཡོང་། དེ་ལྟར་ནའང་ལོ་རྒྱུས་ཀྱིས་ནམ་ཡང་ཁྱོད་ཀྱི་སྐོམ་ཚད་
ཀྱིས་ཟིན་པའི་འདོད་སྲེད་ལ་བཟོ་བཅོས་བྱེད་མི་ཐུབ་ཅིང་དངོས་ཡོད་ཀྱིས་
ཀྱང་ཁྱོད་ཀྱི་རེ་འདོད་དེ་རྣམ་པར་བསྐང་བའི་མཐུན་རྐྱེན་སྦྱོར་མ་ཐུབ།
ཁྱོད་ཀྱིས་དུས་དང་རྣམ་པ་ཀུན་ཏུ་མི་ཡུལ་ལ་འཚོ་གཞེས་ཀྱི་དོན་དུ་
བཞག་པ་ནི་སྐྱོ་ལྷང་ལྷང་གི་གླུ་སྐད་རེ་ཡིན་ཞིང་འཁོར་བ་འདིའི་སྐྱོ་གར་ལ་
ཡིད་སུན་བྱུང་བའི་སྡུག་བསྔལ་གྱིས《གླུ་སྐད་གཉིས་པ》ཞེས་པའི་སྒྲུང་གཏམ་
ཞིག་ཀྱང་བྲིས་མྱོང་། སྒྲུང་གཏམ་དེ་ལ་རྐྱེན་བྱས་ཏེ་ཁྱོད་ཉིད་གསང་བར་
སྤྲོ་བས་ན་སླར་ཡང་ཀུན་འཛོམས་ཀྱི་མི་ཞིག་གི་རང་རྟོགས་སུ་འཇུག་པ་ནི་
གནས་མ་ཁེལ་བ་ཞིག་ཡིན་པས་ཁྱོད་ཀྱིས་གསོལ་འདེབས་གང་ཞིག་ཞུ་བའི་
189



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
དུས་སུའང་རང་ཉིད་ཀྱི་ཁེ་ཕན་ཞེས་མི་མཐོང་བར་རང་ཉིད་གཞན་དེ་ཚར་
གཅོད་པའི་ལག་ཆ་ཞིག་གནང་རོགས་ཟེར་རྒྱུ་དེ་རེད།
གསོལ་འདེབས་འདི་གངས་རིན་པོ་ཆེའི་ཉེ་འདབས་ནས་ཐེངས་གཅིག་
བཏོན་མྱོང་ལ། ཡར་ཀླུང་གཙང་བོའི་འབབ་རྒྱུད་ནས་ཀྱང་ཐེངས་གཅིག་
བཏོན་མྱོང་། འོན་ཀྱང་ལག་ཆ་དེ་དངོས་དོན་དུ་འགྱུར་བའི་གོ་རིམ་ཚང་
མར་སྐྱབས་ཞུ་ས་ཉག་གཅིག་ཡོད་པ་ནི་ཇོ་ཁང་ཆེན་མོ་མ་ཡིན་ལ་ཆོས་རྒྱལ་
སྒྲུབ་ཕུག་ཀྱང་མ་ཡིན་པར་གཉའ་ཆག་གི་བབ་ཏུ་ལྷག་པའི་བཙན་པོའི་བང་
སོ་དེ་རེད།
དུར་ཁྲོད་ཀྱི་སྒང་འབུར་རེ་རེ་ཁྱོད་ཀྱི་བྱིན་རླབས་བརྙེས་པའི་སྙིམ་པ་
དེའི་མཆོད་ཀོང་དུ་ཟགས་དུས་ཁྱོད་ལའང་གཟུང་འཛིན་རྫས་གཞན་གྱིས་
སྟོང་བར་བཞེད་པའི་རང་རྒྱལ་བ་ཞིག་གི་རྟོགས་པ་དེ་བསྔོས་ནའང་རྒྱབ་
ཕྱོགས་ནས་མཆེད་པའི་བུད་མེད་ཀྱི་ངུ་སྐད་གཉོམ་དུང་བ་ཞིག་གིས་སླར་
ཡང་གློ་བུར་རྣམ་དག་གི་ཆར་གྱུར་པའི་ངོ་བོ་ཉིད་ཀྱི་ཆོས་སྐུ་ལ་བྱེད་པ་
གདོན་གྱིས་བསྐུལ་བའི་མྱ་ངན་གྱི་འཁོར་ཚུལ་དེ་ཕྱོགས་རེས་སུ་ཐོར་བས་ཁྱོད་
ཀྱིས་སྔ་མ་བཞིན་འདྲ་པར་དེ་བྲང་ལ་གློན་བཞིན་རང་ཉིད་གཞན་དེའི་དྲན་
དབང་ལ་གུས་འདུད་མི་བྱེད་ཀ་མེད་བྱུང་།
ཁྱོད་ཀྱི་ལུས་གཟུགས་དེ་ཕ་བོང་ཆེན་པོ་ཞིག་དང་འདྲ་བར་གཡོ་མེད་
190



རེ་རྐང་གླིང་གི་སྒྲུང་ཐུང་། བར་སྣང་གི་ཨགོ་འཁོར་ལོ་བྲང་།
རྟག་བརྟན་གྱིས་གཙང་བོར་ཅེར་སྡོད་པའི་དུས་སུ་ཁ་རས་བརྒྱབ་པའི་བུད་
མེད་ཅིག་གིས་ཁྱོད་ཀྱི་བྲང་ཁར་སྦྱར་བའི་འདྲ་པར་ལ་ཡུན་རིང་བལྟས་
རྗེས་“ཚེ་འདས་ཤིག་གམ། རུས་མིང་བསྔོ་ཡིག་ལ་ཕབ་རྒྱུ་ཡིན་ནམ”ཟེར་
བཞིན་ཐར་དམར་བོའི་ཤོག་ལྷེ་ཞིག་ཁྱོད་ལ་གཏད་བྱུང་།
མཚམས་འདི་ལ་ཁྱོད་ཀྱིས་གསེར་ཀོང་མང་བོའི་མཆོད་སྟེགས་སུ་གཟི་
བྱིན་གྱིས་འབར་བའི་ཇོ་བོ་རིན་པོ་ཆེ་དེར་གུས་ཕྱག་ལན་གསུམ་འཚལ་རྗེས་
ལྷ་ས་ཞེས་པའི་ལྷིང་འཇགས་ཀྱི་གྲོང་ཁྱེར་ཆེན་པོ་དེ་ལ་གསང་སྟབས་ཀྱིས་
བདེ་མོ་བཞག་ཅིང་། ཁྱོད་ཀྱི་མཁུར་ཚོས་སུ་བཞུར་བའི་མིག་ཆུ་དེས་བྲང་
ངོས་བརྒྱན་པ་བཞིན་འགུལ་སྐྱོད་དུ་བྲེལ་བའི་སྨྱུ་གུ་དེས་ཀྱང་ཤོག་ངོས་དེར་
ཁྱོད་ཀྱི་རུས་མིང་ཁོ་ནས་བརླན་པར་བྱས་སོང་།
བསིལ་རླུང་གིས་སྒུལ་བའི་རླབས་རིས་ཀྱི་མེ་ཏོག་ཤིག་ཤིག་ལྡེམ་པའི་ལྷ་
སའི་སྐྱིད་ཆུ་དེ་ཁྱོད་ཀྱི་རང་ལུས་ནས་བཞུར་ཏེ་དྭངས་གསལ་གྱི་གཟུགས་
བརྙན་ངོ་མ་ཞིག་ཆུ་གཞུང་ལ་འཁུར་དུས་ད་གཟོད་ཁྱོད་ཀྱིས་རང་ཉིད་
གཞན་དེ་ལ་སྐྱེལ་མ་བྱས་ཤིང་ཤུལ་དུ་ལུས་པའི་ཁེར་རྐྱང་གི་རང་ཉིད་ལ་མྱ་
ངན་གྱི་མིག་ཆུ་བཏོན་པས། གསེར་ཏོག་དང་རྒྱ་ཕིབས་ཀྱི་བར་ན་རྔམ་བརྗིད་
ཀྱིས་འགྱིང་བའི་ཕོ་བྲང་པོ་ཏ་ལ་དེ་ངོ་གདོང་ཚོས་ཀྱིས་བརྒྱན་པའི་དཔའ་
རྒོད་ཅིག་གི་རང་གཤིས་ལས་སྙེམས་བཞིན་སྙེམས་བཞིན་ཁྱོད་ཀྱི་མཁའ་
191



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་
དབྱིངས་ལ་ཉི་ཟླའི་ཟོལ་དུ་བཞད་ཅིང་། སྐད་མཐོན་པོས་“བདེ་མོ་བྱོས”ཟེར།
“བདེ་མོ་བྱོས། ཆུ་གཞུང་དུ་གྱུར་བའི་བུ་མོ་ཁྱོད་ཀྱི་འདྲ་པར་དང་རང་
གི་རུས་མིང་གཉིས་ལའང་།”
ཁ་ཕྱིར་འཁོར་བཞིན་ཁྱོད་ཀྱིས་རྩེ་པོ་ཏ་ལར་དེ་སྐད་ལན་བཏབ།
ལྷ་ས་དེ་སྔར་བཞིན་འོད་ཀྱི་གོང་བུ་ཞིག་གི་ཀློང་ན་འཛུམ་དམུལ་དམུལ་
དུ་ཁྱོད་ལ་གྱེས་ཕྱག་གི་ལག་བརྡ་སྟོན་གྱིན་ཁྱོད་དང་བར་ཐག་ཕྱེས་ཏེ་མི་སྣང་
བར་གྱུར།།
༢༠༠༣ལོར་བྲིས།
《མཚོ་སྔོན་བོད་ཡིག་གསར་འགྱུར》སྟེང་སྤེལ།
i92



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང༌།
སྒྲོལ་མའི་འདྲ་རིས་དང་འཛམ་གླིང་ས་ཁྲ།
རེ་འདོད་སྟོང་ཞིང་མངོན་སུམ་གྱི་འཚོ་གནས་ལ་གོམས་པའི་བུ་མོ་ཞིག་
འདོད་སྲེད་ཀྱིས་རྟོག་པ་མེད་པའི་ཐབས་ཚུལ་ཁོ་ནར་ཡིད་རེ་བའི་རྩོམ་འབྲི་
བ་ཞིག་གི་སྨྱུག་ཁར་ལྷུང་བ་ནི་ཧྥུ་ལོ་དབྱི་ཏེས་སུའོ་ཧྥུ་ཁོ་ལེ་སིའི་《ཨེ་ཏེ་
ཕུའུ་སི་རྒྱལ་པོ》ྋཡིས་ཕ་བསད་དེ་མ་བག་མར་བླངས་པ་ནི་རེ་འདོད་ཚིམ་
པར་བྱེད་པ་ཞིག་སྟེ། མི་རྣམས་བྱིས་པའི་དུས་ཀྱི་རེ་འདོད་ཚིམ་པར་བྱེད་པ་
དེ་རེད”ཅེས་པ་བཞིན་མི་གཤིས་ཀྱི་ཐོལ་བརྒལ་ཟིན་པའི་བག་ཆགས་ཤིག་
གིས་ཁྱོད་ཀྱིས་དུས་དང་རྣམ་པ་ཀུན་ཏུ་“གཞི་རྩའི་བདག”གི་བདེ་ཚོར་
ཉམས་སུ་མྱོང་བའི་རྩ་དོན་གཞིར་བཟུང་སྟེ་འཚོ་བའི་རང་ནུས་དང་འཆི་བའི་
རང་ནུས་གཉིས་ཀྱི་རྒྱུ་མཚན་འདོན་པའི་མི་གཤིས་ཤིག་ལ་རང་ཉིད་ཀྱི་ཡོད་
ཚད་བཙོ་སྦྱང་བྱེད་ཀྱིན་ཡོད། །
སྒྲུབ་ཚུལ་འདི་ཁྱོད་ཀྱི་བླང་དོར་ལ་རག་ལས་པའི་རང་རྟོགས་ཀྱི་ཤེས་པ་
1 ཧྥུ་ལོ་དབྱི་ཏེ། (sigmund Freud) ཨོ་སི་ཁྲུ་རི་ཡའི་ཡིད་རྣམ་འབྱེད་རིག་པ་སྨྲ་བའི་གསར་གཏོད་པ་དང་།
དེང་རབས་རྩོམ་རིག་གི་གལ་ཆེའི་སློབ་སྟོན་པ། །
2《ཨེ་ཏེ་ཕུའུ་སི་རྒྱལ་བོ》གནའ་བོའི་ཀེ་རི་སེའི་སྐྱོ་གར་འཁྲབ་གཞུང་གི་ཏོག་ལྟ་བུ་སྟེ། སུའོ་ཧྥུ་ཁོ་ལེ་
སི(Sophocles)ཡི་ཚབ་མཚོན་ཟློས་གར་འཁྲབ་གཞུང་ཡིན།
nd
F
193



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
གང་ཞིག་ཀྱང་མིན་ནའང་རྣམ་ཀུན་ཁྱོད་ཀྱི་སྐྱེས་སྟོབས་ལ་ཧ་ཅང་གྲུང་ཤ་
དོད་པའི་ཚེ་སྲོག་གི་རྒྱུན་དེ་དུས་གཏན་དུ་འཇགས་མི་སྲིད་པའི་སྟོབས་ཤུགས་
ཤིག་དང་ངར་ཤུགས་ཤིག་གི་རྒྱུ་མཚན་དུ་གནས་པ་ཡིན་པས་ན་ཁྱོད་ཀྱིས་
མིའི་གནས་ཚང་བསྔོགས་པའི་གསང་བའི་རིགས་དེ་ཡང་མཐར་གཏུགས་ན་
རྟོག་འཆར་གྱི་གཤོག་ཟུང་བརྐྱངས་ཡུལ་རྒྱ་ཆེན་པོ་ཞིག་མིན་ནའང་ཉོན་ཡིད་
ཀྱི་གཏིང་དུ་འཁྱིལ་བའི་བག་ཆགས་དེའི་ཆེད་དུ་མཛེས་སྣང་མུ་མེད་ཀྱི་མྱོང་
སྣང་ཞིག་ལ་བརྩོན་ལེན་བྱེད་ཀྱིན་མཆིས།
དང་པོ། སྟོང་བསམ་གྱི་རོལ་རྩེད།
གངས་སྐྱེས་མེ་ཏོག་གི་འཛུམ་མདངས་ཟླ་འོད་ཀྱིས་ཡུན་རིང་གཅུན་
པའི་མཐའ་མར་རྨི་ལམ་གྱི་མཁའ་དབྱིངས་ན་ལྷོད་ཀྱིས་འཛུམ་པའི་སྐར་
མའི་ཚོགས་ཀྱང་གོང་བུར་གྲུབ་པའི་འོད་ཐིག་རེ་རེའི་བྱམས་དུང་གི་བརྩེ་
བར་འཐམ་པའི་སྒྱུ་འཕྲུལ་གྱི་བརྩེ་ར་དེའི་ཀློང་དུ་ལྷ་སྒྲུང་ཞིག་གི་རང་སྣང་
ལས་མཛེས་སྡུག་གི་ས་གཞི་དེ་ལ་འཕྱོར་སྒེག་གི་རྒྱན་དུ་འཕྲོས་འདུག སྐབས་
འདིར་སྐར་ཚོགས་ལ་ཅེར་བའི་བྱིས་པ་ཞིག་གི་རང་སྣང་དེ་ང་ཚོའི་མིག་ལམ་
དུ་འཆར་ཡོང་ཞིང་། གློ་བུར་དུ་རྒྱས་པའི་གཙང་པོ་རྣམས་ཀྱི་རང་དབང་
གི་མདུན་སྐྱོད་དེ་ཡང་ལྡབ་ཁྲི་ཕྲག་ལྷག་གིས་རྒྱུག་ཤེད་ཆེ་བའི་ཆུ་འཁོར་གྱི་
194



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
གཟུགས་སུ་མཐོང་ཐུབ་པ་ཡིན་ན། སྒྲུང་རྩོམ་ནང་གི་དུས་ཚོད་དེ་ཤ་འོད་ཀྱི་
འབབ་རྒྱུན་སྙེག་པའི་དུས་ཀྱི་ཆ་ཞེས་བརྗོད་རྒྱུ་ལས་དེ་ཉིད་གསལ་བཤད་ཡི་
གེ་གང་རུང་ཞིག་གི་གྲངས་ཀས་མཚོན་ཐབས་མི་འདུག
ཡིན་ནའང་ད་ལྟ་ནི་སྤྱི་ལོ་ཉིས་སྟོང་གཉིས་ལོའི་ཧོར་ཟླ་བཅུ་བའི་ཚེས་
ཉེར་དྲུག་གི་དགོང་མོའི་པེ་ཅིང་ཆུ་ཚོད་བརྒྱད་དང་སྐར་མ་ཞེ་ལྔ་ཡིན་པ་འདི་
ཉེ་འཁོར་གྱི་གྲོགས་པོ་རྣམས་ལ་ཧ་ཅང་གསལ།
༡.
སྡུག་བསྔལ་གྱི་ཁ་དོག་མཚོན་པའི་གཉེར་རིས་ཀྱི་རི་མོ་མང་པོ་ཞིག་སྐར་
ཚོགས་ཀྱི་མཛེས་པའི་བསླུ་བྲིད་ཀྱིས་བཅིངས་པའི་བྱིས་པ་དེའི་དཔྲལ་ངོས་སུ་
བབས་པས་བྱིས་པ་དེ་ཡང་དྲིན་ཆེན་དག་གི་ནུ་ཞོ་ཡིས་ཚིམས་པའི་བྱ་སྤྱོད་ལ་
སྐྱུག་མེར་ལངས་པའི་བསམ་བློ་ཞིག་སྐྱེས་ཏེ་ར་བཟི་བ་མང་བའི་ཆང་ཁང་གི་
སྒོ་ཁ་དེར་ཐོན། ཁོའི་སྒྱིད་ལུག་གི་གཏད་སོར་ཀློང་རྡོལ་གྱི་ནུས་པ་ཐོན་པའི་
ཆང་རག་གི་དྲི་མ་རྒྱགས་ཚད་ཅིག་མྱངས་རྗེས་ཆང་ཁང་གི་ཅུང་སྨུག་ནག་
པའི་གྲུ་ག་ཞིག་ཏུ་ཆང་འཐུང་འགོ་བརྩམས། ཁོས་ཆང་རག་ཤེལ་དམ་བཞི་
ཙམ་བསྟུད་མར་བཏུངས་པས་ཧ་ཅང་སྐྱོ་བ་སངས་མདོག་གིས་ཞལ་ཁྲུས་ཁང་
དུ་ཤེལ་ཀོ་བཙལ་བར་བསྐྱོད། ཡིན་ནའང་དངོས་ཡོད་ཀྱི་བབས་སུ་འཚོ་བའི་
195



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
སྒྱུ་འཕྲུལ་གྱི་ར་བཟི་བ་ཁོ་ལ་མཚོན་ན་རང་གི་སྨྲ་བསམ་བརྗོད་འདས་ཀྱི་རྟོག་
པའི་མཐར་ཐུག་གི་ཤེས་པ་དེ་ནམ་མཁའ་ལས་རྒྱ་ཆེ་ནའང་ཤའི་མིག་གིས་
ཟིན་པའི་བྱིས་པ་ཞིག་གི་ཆགས་སྲེད་ལ་སུས་ཀྱང་དོ་སྣང་འབྱུང་ངེས་ཕྱིར། ཁོ་
སྒོ་འགྲམ་དུ་ཐོན་སྐབས་ཤ་འབྱར་གྱི་དོར་ཐུང་ཞིག་ལས་ཅི་ཡང་གོན་མེད་
པའི་བུ་མོ་ཞིག་གིས་ཁོའི་འགྲོ་ལམ་བཀག
“ཝ་ཡེ། བྱིས་པ། མིའི་རིགས་ཀྱི་འདོད་མོས་ལས་རང་དབང་གི་བདེ་
མྱོང་དེ་མཐའ་མེད་པ་ཞིག་ཡིན་པས་ཀྱང་གོ་རིམ་མེད་པའི་བློ་ཚུལ་ལས་
འཇིག་རྟེན་གསར་བ་ཞིག་གསར་ཏུ་བཏོད་ཡོད་པ་ཡིན་ན། ངས་ཁྱོད་ཀྱི་
ཆགས་ཉོན་གྱིས་ཟིན་པའི་སྡིག་སྒྲིབ་ལ་ཕྲག་དོག་ཆེན་པོའི་ཁྱོད་ཀྱི་ཚེ་ཐོ་དེའི་
རྒྱབ་ངོས་སུ་“མངལ་གྱི་གུར་ཁང་ལས་མི་ཡུལ་དུ་ཐོག་མར་བཏོན་པའི་དུས་
སུ་ཆེས་ཐོག་མར་མཐོང་བའི་སྒྱུ་རྩལ་དེ་མ་ཡུམ་གྱི་མཚན་མ་ཡིན་ན་ཁྱོད་ཀྱི་
འཇིག་རྟེན་ལ་བཞག་པའི་ཆེས་ཕྲའི་ངུ་སྐད་དེ་ཡང་འདོད་ཆགས་ཀྱིས་བཟི་
བའི་ཆགས་ལྡན་པ་ཞིག་གི་སྨྲེ་སྔགས་ལ་བགྲང་འོས་པ་ཡིན”ཞེས་འགོད་རྒྱུ་
དང་། ཁམས་འདིའི་སྐྱེ་འགྲོ་ཀུན་གྱི་ཆ་ཤས་ལས་སྐྱེས་པ་རྣམས་ཀྱི་ལུས་སྟེང་
ལ་འཇིག་རྟེན་ཆོས་ཀྱིས་མ་གོས་པ་ཞེས་པའི་མཚན་གཞི་དེ་མེད་པར་རློམ་
ཞིང་། འཇིག་རྟེན་འདིར་རང་ཉིད་ལ་ལུས་འབྲེལ་ཆེས་ཐོག་མར་འཛུགས་པ་
པོ་ནི་རླབས་ཆེན་གྱི་མ་ཡུམ་ཡིན་ཞེས་ཀུན་ལ་སྒྲོག་རྒྱུ་ཡིན”ཞེས་ང་རྒྱལ་གྱིས་
io6



རེ་རྐང་གླིང་གི་སྒྲུང་ཐུང་།[བར་སྣང་གི་མགོ་འཁོར་ལོ་བྲང་།
བཤད།།
བྱིས་པ་དེས་གཏན་ཚིགས་དང་འགལ་ཞིང་ཀུན་སྤྱོད་ཀྱི་རང་བཞིན་
གཏོར་བའི་སྐད་ཆ་དེར་ཉན་རྗེས་ཁོང་ཁྲོ་ཆེན་པོས་“སྲས་མོ་ལགས། བདག་
གིས་བྱིས་པ་ཞིག་གི་ལུས་གཟུགས་གྱོན་པ་ནི་རླབས་ཆེན་གྱི་ལོངས་སྤྱོད་འདི་
ལ་བསམ་གཟས་ཏེ་ལོག་སྤྱོད་བྱེད་པ་མ་ཡིན་པར་རང་སྣང་འཕྲུལ་བའི་རྣམ་
ཤེས་ཀྱི་བདག་པོ་ཆེན་པོ་དེས་མངའ་བསྒྱུར་བའི་རེ་འདོད་ཀྱི་རླུང་བུ་ཁོ་ན་
ཡིད་ཚིམ་པའི་ཕྱིར་དང་། བདེན་དོན་གྱི་རྩ་བའི་རྨང་གཞིར་རྩེར་སོན་གྱི་
འབྲས་བུ་ཐོབ་པའི་བྱ་ཐབས་ཤིག་སྟེ། བུད་མེད་ཀྱི་མིག་ལ་སྐྱེས་པའང་མི་
མཛེས་པའི་སྒྲུབ་ཚུལ་གྱི་ངོ་བོ་སུན་འབྱིན་པའི་ཆེད་དུ་ཡིན། ཡིན་ནའང་སྤྱི་
མཚོན་ཅན་དུ་མ་གྱུར་པའི་འཚོ་གནས་ཀྱི་འགྲོ་སྡོད་ཙམ་ལས་མིའི་གནས་
ཚང་ལ་ཕོག་པའི་བླང་བྱ་གཞན་ཞིག་འདོན་པ་འདི་ཁྱོད་རང་གི་ནོར་འཁྲུལ་
དུ་ངེས་ཤིང་། འདི་ཕྱིའི་གཏམ་བརྗོད་ཀྱི་ཡིག་ཚགས་གང་དུའང་ཁྱོད་ཀྱི་
འདོད་མོས་དེ་བསྐྱར་ཞུ་བྱེད་པའི་རེ་བ་ནི་སྟོང་བསམ་ཡིན” ཞེས་བརྗོད།
བུ་མོ་དེས་སླར་ཡང་ལག་ཏུ་ཐེབས་པའི་ཤོག་སྒོར་འགའ་ལ་མཆུ་སྒྲོས་
ཤིག་བརླན་རྗེས་ཟུར་ཟའི་ཚུལ་གྱིས་“བྱིས་པ། ཟླ་དགུར་དྲིན་གྱིས་བསྐྱངས་
པའི་མ་ཡུམ་གྱི་འོ་མ་ལ་དེ་ལྟའི་ཞིམ་མངར་མེད་ན་ཁྱོད་ཀྱི་རྣམ་སྨིན་གྱིས་
དུབ་པའི་འདོད་སྲེད་ཀྱི་སྐོམ་གདུང་དེ་ངས་བསལ་ཆོག ཡིན་ནའང་མངལ་
197



རེ་རྐང་གླིང་གི་སྒྲུང་ཐུང་།[བརནང་གི་མགོ་འཁོར་ཕོ་བྲང་།
ཁྲག་གི་དྲི་མ་འཐིབ་པའི་བདག་གི་ཉལ་ཁྲིའི་བར་སྣང་དུ་ལུས་གཟུགས་མ་
རྙེད་པའི་རྣམ་ཤེས་སྟོང་ཕྲག་ཅིག་གི་ཞེན་ཆགས་ཀྱི་ཕྱི་མིག་སྐུང་ནས་ཡོད་
པས། ཁྱོད་ཀྱིས་ངེས་པར་དུ་བདག་ལ་ཁོ་ཚོའི་ཟ་འཐུང་ཙམ་གྱི་འཚོ་བ་ཐག་
གཅོད་བྱེད་ཐུབ་པའི་ཤོག་སྒོར་འགའ་སྤྱོད་དགོས”ཞེས་བརྗོད། །
བྱིས་པ་དེ་རྨི་ལམ་ལྟ་བུའི་བྱུང་ཚུལ་དེ་ལ་ཞེ་སྡང་དྲག་པོ་ཞིག་སྐྱེས་
གིན་“སྲས་མོ་ལགས། དཀོན་མཆོག་གིས་མ་ཟིན་པའི་སྲིད་པ་ཞིག་གི་མངའ་
སྡེ་ཆེན་པོ་དེ་ཁྱོད་ཀྱི་ཉལ་ཁྲིའི་བར་སྣང་དུ་ཆགས་ཡོད་ན་ཆང་ཁང་འདིའི་
གྲུ་ཟུར་གྱི་གློག་བཞུ་བསྣུབས་པའི་ཁང་མིག་རེ་རེ་ནི་མཐར་གཏུགས་ན་ཡིད་
ཡུལ་ལས་བརྒལ་བའི་གཞི་གྲུབ་ཀྱི་འཚོ་བ་ཞིག་ཏུ་ངོས་བཟུང་ཆོག་གམ། དེ་
ལྟར་ན་འཇིག་རྟེན་གྱི་བྱེད་པོར་གྲགས་པའི་ལྷ་ཆེན་པོ་དེ་ཡང་རྣམ་ཤེས་ཀྱིས་
བསྐོར་བའི་སྨད་འཚོང་མའི་གཟུགས་ཅན་ཞིག་གི་ཉམས་རིས་སུ་མཐོང་བས་
ཆོག་གམ། གླེང་ཚུལ་འདིས་མི་དང་སྲོག་ཆགས་རིགས་གཉིས་སུ་དགར་བའི་
ཆེས་མཐོའི་ཤེས་པ་དེ་མེད་བརླགས་སུ་བཏང་བ་མ་ཡིན་ནམ། ངོ་མ་ཕྱིན་ཅི་
ལོག་པའི་འབྲེལ་ཚུལ་ཞིག་ལས་བརྗོད་བྱ་གསར་བའི་རྒྱུ་ཆ་ཞིག་ཏུ་ངས་ཁས་
མི་ལེན”ཞེས་འགྲོ་བར་བརྩམས། །
སྐབས་དེར་བུ་མོ་དེས་ཁྲེལ་དགོད་ལྷང་ལྷང་གིས་“རླབས་ཆེན་གྱི་སྐྱེས་བུ་
དམ་པ་ལགས། འོ་ན་ཁྱོད་ཀྱིས་ངའི་སོང་ཚར་བའི་ལོ་རྒྱུས་ལ་ཕྱིར་དྲན་མི་
198



རེ་རྐང་གླིང་གི་སྒྲུང་ཐུང་བར་སྣང་གི་མགོ་འཁོར་ཕོ་བྲང་།
བྱེད་པའི་རྒྱུ་མཚན་ཅི་ཡིན། བདག་གི་གསང་རྣམ་གྱི་ཁྲོད་དུ་ཁྱོད་ཀྱི་དོན་བྱ་
ཡང་གསལ་བོར་འཁོད་ཡོད་པ་མ་ཡིན་ནམ།” ཞེས་ཁོ་རང་སྒོ་ཆུང་ཞིག་གི་
ནང་དུ་བརྫངས།
རླུང་འཚུབ་ཀྱིས་སྒུལ་བའི་སྦྲ་ནག་དེའི་ནང་གཅེར་བུར་མལ་དུ་གཟིམས་
པའི་བུ་མོ་དེར་མཚོན་ན་ཕྱི་རོལ་ནས་གྲག་པའི་སྒོ་ཁྱིའི་ཟུག་སྐད་དེས་སྐྱེས་
པ་ཞིག་གི་གོམ་སྒྲ་ལ་བདེན་གྲུབ་ཀྱི་བློ་གསལ་རྒྱག་ངེས་ཕྱིར་ཁོ་མོས་ཚེ་ཐོག་
འདིར་ནམ་ཡང་བརྗེད་དཀའ་བའི་ཆགས་སྲེད་ཀྱི་ལོངས་སྤྱོད་ཅིག་དྲན་གྱིན་
མཆིས།
“སྐུ་མགྲོན་ལགས། ནང་དུ་ཕེབས། ”
ལན་ཕྲུག་གིས་ངོ་གདོང་ཁེབས་པའི་བུ་མོ་ཞིག་གིས་ཁོ་རང་ལ་དེ་ལྟར་
བརྗོད། ཁོས་གསལ་བོར་ལྟ་དུས་རང་ཉིད་ཀྱི་མཐའ་སྐོར་དུ་གནས་པའི་
དམར་མདོག་གི་ཟ་ཟིའི་འོད་ལ་འཇམ་གོས་ཀྱི་ལྡོག་འོད་སྔོན་པོ་ཞིག་འཕྲོ་
གིན་ཡོད་པའི་ཆང་ཁང་དེའི་རྒྱབ་ལྗོངས་ཧྲིལ་པོ་ནུབ་ལ་ཉེ་བའི་ཉི་གཞོན་
ཞིག་གི་རང་སྣང་དུ་བབས་ཤིང༌། སྒྲ་དབྱངས་སྣ་ཚོགས་ཀྱི་འགྱུར་བ་མཚོན་
པའི་ཆང་ཁང་དེ་ཡང་སྐད་ཅིག་ཉིད་ལ་རླུང་གི་སྐྱེ་རབས་མཚོན་པའི་ལྷིང་
199



རེ་རྐང་གླིང་གི་སྒྲུང་ཁྲུང་་བར་སྣང་གི་མགོ་འཁོར་ཕོ་བྲང་།
འཇགས་ཀྱི་འཇིག་རྟེན་ཞིག་ཏུ་གྱུར་སོང་བ་ནས་ས་གཞི་དེའི་མཛེས་པའི་ངོ་
བོར་གྲུབ་གྱིན་པའི་སྦྲ་ནག་ཅིག་གི་སྒྲོན་འོད་དེ་སྐབས་བསྟུན་གྱིས་ཁོའི་ཉེ་
སར་བབས། གློ་བུར་དུ་ཁོས་རང་གི་མིག་ཟུང་ལ་ཡིད་མི་ཆེས་པའི་ཟློས་གར་
ཞིག་མཐོང་བ་ནི་འདབ་ཁ་རལ་བའི་སྦྲ་ནག་དེའི་ནང་གི་བུ་མོ་ཞིག་ཆགས་
སྲེད་ཀྱིས་མ་བཟོད་པར་གཅེར་བུར་ཡར་ལངས་ཏེ་དབེན་ཞིང་འཇགས་པའི་
ཁོར་ཡུག་འདིའི་སྣང་སྟོང་ལ་ཨུ་ཚུགས་ཀྱིས་བཙན་བཤེར་བྱེད་པ་བཞིན་ཟླ་
འོད་ཀྱིས་བཟི་བའི་འདོད་ལྷའི་ཡི་དྭགས་དག་གི་ཧམ་སེམས་ལ་འདོད་བློ་དང་
འཚམ་པའི་ཆགས་གར་ཞིག་འཁྲབ་འགོ་བརྩམས། །
བ་སོའི་མདངས་དང་ལྡན་པའི་བུ་མོ་དེའི་བརླ་སྒང་གཉིས་པོ་ཕན་ཚུན་
དུ་ཁ་འབྱེད་བཞིན་འདོད་པའི་གདུང་བས་གཟིར་བའི་སྐྱེ་བོ་གང་ཞིག་གི་ཤ་
རུས་ཀྱི་རེག་བྱ་ལ་སྐོམ་ཚད་ཀྱིས་མནར་བའི་རེ་འདོད་དེ་བསྟན་པས་ཀྱང་ཁོ་
ར་ཁོར་ཡུག་རི་ཚོགས་ཀྱིས་བསྐོར་བའི་ལྷིང་འཇགས་ཀྱི་ཞིང་ཁམས་འདི་ལ་
བྲེལ་འཚུབ་ངང་གོམ་སྟབས་འཇོག་པའི་སྣང་ཚུལ་ཙམ་ཅི་ནས་ཀྱང་ཡོད་མི་
སྲིད་པ་བུ་མོ་དེའི་ཡིད་ངོས་སུ་གསལ་བོར་རྟོགས་ཀྱིན་ཡོད་པས་ན་ཁོ་མོ་ལ་
སྐབས་དེའི་རང་དབང་གི་བདེ་མྱོང་ཙམ་སྐྱེས་ངེས་ཤིང་། དེའི་ཞོར་ལ་ཚད་
ལས་འདས་པའི་ཁེར་རྐྱང་གི་སྡུག་བསྔལ་ཞིག་ཀྱང་སྐྱེས་ཡོང་།
བུ་ཡུག་འཚུབ་མ་ཞིག་གིས་ཁོ་མོའི་ལུས་སེམས་ལ་སྐྱོ་ངལ་གྱིས་བཏུབ་
200



རེ་རྐང་གླིང་གི་སྒྲུང་ཐུང་་བརང་གི་མགོ་འཁོར་ལོ་བྲང་།
པའི་ངལ་བ་དེ་བསྐྲུན་ནའང་རྣམ་རིག་འཛོམས་པའི་འབྲོག་ཁྱི་དེ་དུས་ད་
ལྟའང་ཁ་ཁུ་སུམ་པོར་བདག་མོ་དེའི་ཉམས་འགྱུར་ཡ་མ་བརླ་ཡི་ངང་ཚུལ་ལ་
ཅེར་ནས་འདུག
མོའི་སྐྱོ་གར་ལྟ་བུའི་འཁྲབ་ཚན་དེ་མཇུག་རྫོགས་པའི་ཆེད་དུ་ཁོས་ཀྱང་
སྒོ་ཁྱི་དེའི་བརྟུལ་ཞུགས་བཟུང་སྟེ་མངོན་སུམ་འཛེམས་མེད་ཀྱིས་ཁོ་མོའི་
གཅེར་བུར་གནས་པའི་མཛེས་སྡུག་ལ་ལོག་གཡེམ་བྱེད་འགོ་བརྩམས་བྱུང་།
དེ་ལྟར་མི་དང་སྲོག་ཆགས་གཉིས་ཀྱི་ལུས་འབྲེལ་དེའི་རྣམ་སྨིན་གྱིས་རང་
བྱུང་ཁམས་ཆེན་མོའི་འགྱུར་བ་ལ་གློ་བུར་བའི་འགལ་རྐྱེན་བཟོས་ཤིང་། མེ་
ཏོག་དག་གི་ཟེའུ་འབྲུར་འཁྱིལ་བའི་ཟིལ་བ་རེ་རེ་ཡང་ས་གཞི་ཆེན་པོའི་ལྟོ་
བ་ནས་བཏོན་པའི་ཉམས་ཞན་གྱི་མངལ་ཁུ་ཞིག་ལས་རང་བྱུང་གི་མཛེས་པ་
ཞིག་ཏུ་བློ་གྲོས་རྙེད་མ་ཐུབ།
བྱིས་པ་དེས་བསམ་དབང་དྲན་དབང་མེད་པའི་དྲན་སྣང་འགའ་བསྟུད་
མར་མྱོང་བའི་བབ་མཚུངས་སུ་ཆང་ཁང་གི་བདེ་སྲུང་བ་ཞིག་རྒྱུག་ཡོང་སྟེ་
ཁོའི་སྐེད་པ་ནས་བཟུང་བཞིན་“ཁྱི་རུ་གྱུར་ཟིན་པའི་སྐུ་མགྲོན་འདི་གླ་གཏོང་
རླངས་འཁོར་ཞིག་ལ་འཇོག་དགོས”ཞེས་འུར་རྒྱག་བཞིན་ཁོ་དྲན་སྣང་ཁྲོད་ཀྱི་
འབྲོག་མོ་དེའི་བརླ་ཁུག་ནས་འཕྲོག་སྟེ་སྒོ་ཕྱིར་བསྐྲད་སོང་།
201



རེ་རྐང་གླིང་གི་སྒྲུང་ཐུང་བར་ནང་གི་ཟགོ་འཁོར་ཕོ་བྲང་།
ཉིན་འདི་དག་གི་རིང་ལ་བདག་གི་རྣ་ལམ་དུ་རྒྱུན་ཆད་མེད་པར་གཙང་
པོ་ཞིག་གི་བཞུར་སྒྲ་ཐོས་ཡོང་ཞིང་། དེའི་ཞོར་ལ་གྲོང་ཁྱེར་གྱི་འཚོ་བ་དོར་
ནས་ཁུ་སིམ་ལྷིང་འཇགས་ཀྱི་འཚོ་བར་རོལ་བཞིན་པའི་གྲོགས་པོ་ཚེ་དབང་
རིག་འཛིན་གྱི་བརྩེ་དུང་གི་གོད་ཆག་དེས་བསྐྲུན་པའི་ནག་ཉེས་སམ་ཡང་ན་
ཁོ་རང་གི་བླ་ན་མེད་པའི་བརྩེ་དུང་གི་སྙིང་སྟོབས་དེ་དག་ཡིད་ཀྱི་ལྡེབས་རིས་
ངོས་སུ་གསལ་པོར་ཐེངས་གཅིག་འཆར་ཡོང་། །
བརྩེ་ལྡན་གྱི་ཀློག་པ་པོ་ལགས། སྤྱིར་ན་སྒེར་སེམས་ཀྱིས་འཁྱེར་བའི་
བྱ་བ་གང་ཞིག་ཡིན་རུང་རང་གི་གྲོགས་པོའི་ཁ་ངོར་བལྟས་ཏེ་ཁོང་གི་
ཚབ་ཏུ་གནས་ལུགས་སློང་བ་ནི་རྩོམ་འབྲི་བ་ཞིག་གི་ངོ་ཚར་མངོན་འདུག་
ནའང་། གྲོགས་པོ་ཁོང་གིས་བློས་བཏང་ཟིན་པའི་འཚོ་གནས་ཀྱི་ཁེ་ཕན་དེ་
དང་བརྩེ་དུང་གི་བྱུང་ཉེས་ཚང་མར་བསམ་བློ་རེ་བཏང་དུས་ཁོང་སྒྲུང་རྩོམ་
གྱི་མི་སྣ་ཞིག་ཏུ་མི་འགྱུར་བའི་སྒྲུབ་བྱེད་མེད་ལ། ཐ་ན་ཁོང་གི་གཏམ་རྒྱུད་
ཀྱིས་བཟོ་བཅོས་བྱས་པའི་བདག་གི་སེམས་པ་དེ་ཡང་རབ་ཏུ་གཡོས་ཤིང་། མི་
བཏུབ་པའི་ངར་ཤུགས་ཤིག་གིས་གོང་གི་སྣང་རྟོག་དེ་བྲིས་པར་མ་ཟད། ཁོང་
གི་རེ་བ་ལྟར་ཁོང་གི་བྱས་ཉེས་ལ་བགྲང་རུང་བའི་ལུས་འབྲེལ་དེ་ཙམ་གྱིས་
ཁོང་“ཁྱི”ཞིག་གི་གནས་བབ་ཏུ་འཇོག་དགོས་ཚུལ་གསུངས་ནའང་མི་ཐུབ་
202



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
པའི་སྡུག་བསྔལ་ཞིག་གིས་ཕྲན་གྱིས་ཁོང་ལ་བྱིས་པ་ཞིག་གི་ལུས་ངག་བསྩལ་
ཅིང་། “ཁྱི”དེའི་བྱུང་བ་ཡང་གཡོ་ཐབས་ཀྱིས་འཕྲུལ་སྣང་ཞིག་ཏུ་བརྩིས་པ་
ཡིན་ལ། སྒྲུང་གཏམ་འདི་ཁ་ཚང་ཞིག་འབྲི་རྐྱེན་དུ་རང་ཉིད་དངོས་སུ་ཁོང་
གི་གཏམ་རྒྱུད་ཀྱི་ན་ཟུག་ཏུ་ཐེ་བའི་ཁོ་མོ་འཚོལ་དུ་འགྲོ་རྒྱུ་བྱས་པ་ཡིན།
གཉིས་པ། ལོ་ཐོའི་ངོས་ཀྱི་བསྣོལ་མར་སྦྲེལ་བའི་དུས་གསུམ།
“འཇིག་རྟེན་འདི་ན་གསང་བ་མཐའ་དག་གི་དངོས་གཞི་བདེན་པར་གོ་
བའི་སྐྱེས་ཆེན་ཅི་ཙམ་ཞིག་ཡོད། ཡིན་ནའང་བདག་གིས་བྱས་པའི་ཉེས་པ་
དེའི་མཇུག་འབྲས་ལ་སུ་ཞིག་གི་བཀའ་ཆད་མེད་ན་ངས་ངའི་དོན་དུ་བརླག་
པའི་བརྩེ་དུང་དང་། མཛའ་བཤེས། གཉེན་འབྲེལ་དག་གི་ཕམ་ཉེས་ཚང་
མའང་རང་ཉིད་དང་ལྷན་དུ་དུར་དུ་སྦ་ངེས་ལ། ཕྱིས་ཀྱི་བརྗོད་པར་འགྱུར་
བའི་གཏམ་རྒྱུད་དེ་དག་ཀྱང་བབ་བསྟུན་གྱིས་རྟོག་བཟོ་ཞིག་ལ་ཡིད་རྟོན་
བྱས་པ་ནས་ཚད་མེད་པའི་སྡུག་བསྔལ་གྱི་ཕ་མཐའ་ཞིག་ལ་གོ་བ་སྦྱོར་གྱིན་
ཡིན། ངོ་མ། ངས་རང་ཉིད་འདི་ལྟར་འཆི་བ་ལ་རང་ངོས་ནས་ཀྱང་འགྱོད་
པ་བྱེད་ཀྱིན་ཡོད་ལ། རང་གི་སྡུག་ལས་པ་ཞིག་གི་དོད་རྟགས་སུ་མངོན་པའི་
གཏམ་རྒྱུད་འདིའི་བྱུང་ཚུལ་ཡང་མི་སུ་གང་ཞིག་གིས་ཀྱང་རྩད་གཅོད་མི་བྱ་
བར་ཞེ་གཏིང་ནས་སྨོན་ལམ་འདེབས་ཀྱིན་ཡོད། ”
203



རེ་རྐང་གླིང་གི་སྒྲུང་ཐུང་། བར་ད་གི་མགོ་འཁོར་ལོ་བྲང་།
བདག་གིས་བུ་མོ་དེས་བཞག་པའི་མཐའ་མཇུག་གི་ཤོག་ལྷེ་འདི་ལ་ཡང་
ནས་ཡང་དུ་བལྟས་ནའང་རྒྱུ་མཚན་ཅན་གྱི་འགྲེལ་སྟངས་ཤིག་བློ་ལ་མི་
འཆར་ཞིང་། སུའི་དོན་དུ་རེ་བ་ཆེན་པོ་ཞིག་གི་ལམ་སྣ་འདྲེན་བཞིན་པའི་
བདེན་ཁ་དེ་ཡང་རྙེད་པར་དཀའ་འདུག
སྤྱིར་ན་ཤི་ཚར་བའི་མི་ཞིག་གི་གཏམ་རྒྱུད་འབྲི་རྒྱུ་དེ་ཧ་ཅང་སླ་མོ་ཞིག་
མ་རེད་ལ། ལྷག་པར་དུ་སྣང་འཛིན་གྱི་ངེས་པ་ལ་གཟུགས་བརྙན་རབ་རིབ་
ཅིག་གི་ཤུགས་རྐྱེན་ཙམ་ཡང་བཞག་མེད་པའི་ཁོ་མོ་ནི་བདག་ལ་མཚོན་ན་མི་
ཆ་མེད་ཅིག་ཡིན་པས། ངས་ཁོ་མོ་ཞེས་པའི་ཐ་སྙད་འདི་རྩོམ་ཡིག་གི་ཁྲོད་དུ་
བཞག་ཡོད་པ་ནི་ངོ་ཚ་དགོས་པའི་དོན་ཞིག་ཡིན་མོད། ངས་སྟོང་པར་ལུས་
པའི་ཁོ་མོའི་མལ་ཁང་དེའི་ནང་གི་ལོ་ཐོ་རྙིང་བ་དེ་རྙེད་པ་ནས་སླར་སོས་ཀྱི་
འདུན་པ་འགོག་ཐབས་བྲལ་བ་ཞིག་གིས་ངས་ཡང་བསྐྱར་ཨུ་ཚུགས་ཀྱིས་ཁོ་
མོའི་གནས་ཚུལ་རྩད་གཅོད་བྱ་རྒྱུའི་དམ་བཅས་པ་ཡིན། །
༡.
ལོ་ཐོའི་ངོས་ཀྱི་ཚེས་གྲངས་དེ་ལྡོག་བཞུར་གྱི་གཙང་བོ་ཞིག་གི་འབབ་
རྒྱུན་བསྙེགས་པ་ནས་འདབ་མ་སྟོངས་པའི་གསེར་གྱི་ལྗོན་ཤིང་དག་ལ་ལྗང་
མདོག་གི་འདབ་ལོ་བཞད་ཅིང་། ཟེའུ་འབྲུ་དབེན་པའི་རྩྭ་ཐང་གི་ངོ་གདོང་
204



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
ལ་མེ་ཏོག་གི་རྒྱན་ཆ་ཐོར་བས་ན་དངོས་ཡོད་ལྟ་བུའི་སྣང་ཚུལ་ཁ་ཤས་ཤིག་
ཀྱང་སྐད་ཅིག་སྐད་ཅིག་གིས་རྫོགས་ཏེ་གྲོལ་ཞིང་། མེ་ཏོག་གི་གཟུགས་ཞལ་
མངོན་པའི་བུ་མོ་མང་པོ་ཞིག་གྲོང་ཁྱེར་གྱི་རྫུ་བག་ཁོ་ནས་ཡོངས་སུ་ཕམ་པར་
བྱས་པའི་སྔ་ལྟས་སུ་ཚོང་ཁང་རེ་གཉིས་ནས་ཐོན་ཏེ་སླར་ཡང་ཆང་ཁང་དུ་
འཛུལ་བར་བྲེལ།
“ངས་འཚོལ་དགོས་པའི་བུ་མོ་དེའི་སྡོད་གནས་ད་ལྟ་གང་དུ་ཡོད་དམ།”
བདག་གིས་རང་གིས་རང་ལ་དྲི་བ་ཞིག་འདོན་གྱིན་ཆར་ཐིགས་ཀྱིས་རློན་
པ་བཟོས་པའི་ཤོག་ལེབ་དེའི་ངོས་ལ་ཐེངས་གཅིག་བལྟ་དགོས་བྱུང་། ཤོག་
ལེབ་དེའི་ངོས་སུ་སྣང་བ་ནི་སྤྱི་ལོ་ཆིག་སྟོང་དགུ་བརྒྱ་དགུ་བཅུ་གོ་དགུ་ལོའི་
ཧོར་ཟླ་དྲུག་པའི་ཚེས་ཉེར་ལྔ་ཞེས་པའི་གྲངས་ཀ་དེ་དག་རེད་ལ། ཁོ་མོའི་
སྡོད་གནས་ཀྱང་དེ་ལྟ་བུ་ཞིག་ཡིན་ཤས་ཆེ། །
ཕྱིས་སུ་བདག་གིས་མི་མང་པོ་ཞིག་ལ་སྡོད་གནས་དེ་ཉིད་གང་དུ་ཡོད་
མེད་ཀྱི་གནས་ཚུལ་འདྲ་དྲིས་ནའང་མི་དེ་དག་གིས་ཤེས་པ་ནི་ད་ལྟ་བའི་དུས་
ཚོད་ཀྱི་སྡོད་གནས་མ་གཏོགས་མི་ཤེས་ཟེར་ལ། དུས་ཚོད་སྐར་ཆ་གང་གི་
འགྱུར་བའི་རྣམ་རྟོག་གི་ངོ་བོ་ལས་སྡོད་གནས་ཀྱི་གྲུབ་ཚུལ་དེ་ཡང་སྲ་བརྟན་
དུ་གནས་པའི་རང་བཞིན་ཞིག་མེད་གསུངས་བྱུང་།
205



རེ་རྐང་གླིང་གི་སྒྲུང་ཐུང་་བར་སྣང་གི་མགོ་འཁོར་ལོ་བྲང་།
འདི་དག་ཐོས་རྗེས་བདག་ལ་སྤྲོ་སྣང་གི་འདུན་པ་ཉག་ཙམ་ཡང་
མེད་པས་དམིགས་ཡུལ་མེད་པར་ཆང་ཁང་ཞིག་ལ་ཆང་བཏུང་དུ་སོང་བ་
ཡིན། ཆང་ཁང་དེའི་ནང་དུ་ར་བཟི་བ་གཅིག་ཀྱང་མེད་ལ། ཆང་འཐུང་སའི་
སྒྲོག་ཙེའམ་རྐུབ་སྟེགས་ཀྱང་གཅིག་ཀྱང་མེད། ངོ་གདོང་གཉེར་མས་ཁེབས་
པའི་རྒན་མོ་ཞིག་གིས“སྐུ་མགྲོན་ལགས། ནང་དུ་ཕེབས”ཞེས་འདྲ་ཆགས་ཀྱི་
གུས་ཉམས་ཤིག་སྟོན་བཞིན་བདག་གི་མདུན་བསུས།
རྒན་མོ་དེས་ཤེལ་ཕོར་ཞིག་བདག་གི་མདུན་དུ་བཞག་སྟེ་ནང་དུ་ཆང་
གང་བླུགས་ནས་“ངས་མོ་ལ་ཁྱེད་ཀྱི་སྐོར་གྱི་རྒྱུ་མཚན་མཐའ་དག་དྲང་པོར་
བརྗོད་ཡོད། དེ་རིང་ཁྱེད་ཉིད་ས་འདི་གར་ཕེབས་རྒྱུའི་སྔོན་བརྡ་ཡང་བཏང་
ཡོད་པས་ཁྱེད་རང་ལ་ཁོ་མོ་ཐུག་ཐུབ་པ་ཁ་ཚོན་བཅད་ཆོག”ཅེས་བརྗོད་བྱུང་།
བདག་གིས་ཆང་གར་པོ་དེ་ཞབས་དག་བརྒྱབ་རྗེས་རང་གི་རྣ་ལ་ཡིད་མ་
ཆེས་པར“རྒན་མོ་ཁྱོད་ཀྱིས་བདག་གི་ཕུན་སུམ་ཚོགས་པའི་འཆར་གཞི་འདི་
ཇི་ལྟར་རྟོགས་པ་ཡིན”ཞེས་དྲིས། །
རྒན་མོས་་ཆང་ཁང་འདིའི་ནང་དུ་འོང་མཁན་དག་ལ་ཕལ་པ་ཞིག་མིན་
པའི་བྱ་བྱེད་ཀྱི་སྒྲུབ་ཚུལ་རེ་ཡོད། ལྷག་པར་དུ་ཁྱོད་ཀྱི་གྱོན་གོས་དེ་དག་
མཐོང་བ་ནས་ངའི་རྟོག་བཟོ་མིན་པའི་བློ་ཚུལ་གྱིས་ཁྱོད་ཀྱི་བསམ་དོན་མཐའ་
དག་གསལ་པོར་རྟོགས་པ་ཡིན་ལ། དུས་རབས་གཉིས་ཀྱི་བསྣོལ་མཚམས་སུ་
206



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་
ཕར་འགྲོ་ཚུར་འགྲོ་བྱེད་པའི་རང་དབང་གི་ཐོབ་སྐལ་དེ་ཙམ་ལས་ཀྱང་ཁྱེད་
ཉིད་ཁོ་མོ་དང་འབྲེལ་བ་དམ་པོ་ཡོད་པའང་གསལ་པོར་ཤེས་ཡོང”ཟེར།
བདག་གིས་གྱོན་གོས་ཀྱི་ཕྱི་ནང་ཀུན་ལ་སྔོག་བཤེར་བྱས་ནའང་བདེན་
ཁ་ཐུབ་པའི་གནས་ལུགས་ཤིག་གཏན་ནས་རྙེད་མ་བྱུང་བས། རྒན་མོ་དེ་ལ་
གློགས་འཚོལ་བ་བཞིན་གྱོན་གོས་འདི་དག་ནི་ད་ལྟ་རྒྱུག་ཆེ་བའི་F1རྟགས་
ཅན་གྱི་གྱོན་གོས་ཙམ་ལས་སྙིང་པོ་གཞན་གང་ཡང་མེད་པས་ཁྱོད་ཀྱིས་སྒྲུབ་
བྱེད་དུ་འཕངས་པའི་གནས་ལུགས་དེ་ཡང་རྫུན་གཏམ་ཁོ་ནར་ངེས་ཤིང་། ཐ་
ན་ཁོ་མོ་ཞེས་པའི་མིང་ཚིག་འདི་ཡང་ཁྱོད་ཀྱིས་ཅི་ལྟ་བུ་ཞིག་ལ་ངོས་འཛིན་
གྱིན་ཡོད་པ་བདག་གིས་གསལ་པོ་ཞིག་ཤེས་གྱིན་མེད”ཅེས་མ་དགའ་བའི་
ཉམས་ཚུལ་བསྟན། །
རྒན་མོ་དེས་ཧབ་དགོད་ཆེན་པོས“སྙིང་ཉེ་བའི་སྐུ་མགྲོན་ལགས། ཁྱེད་
རང་བཟི་ཡོད་ཤས་ཆེ། གལ་ཏེ་དེ་རིང་ནི་སྤྱི་ལོ་ཉིས་སྟོང་གསུམ་ལོའི་ཧོར་ཟླ་
དང་པོའི་ཚེས་ཉེར་ལྔ་ཡིན་པའི་དབང་དུ་བཏང་ན་ཁྱོད་ཀྱི་བཤད་སྟངས་དེ་
འགྲིག་འདུག་མོད། འོན་ཀྱང་དེ་རིང་ནི་སྤྱི་ལོ་ཆིག་སྟོང་དགུ་བརྒྱ་དགུ་བཅུ་
གོ་དགུ་ལོའི་ཧོར་ཟླ་དྲུག་པའི་ཚེས་ཉེར་ལྔ་ཡིན་པས་ཁྱོད་ཀྱི་བྱ་བྱེད་ལའང་ར་
བཟི་བ་ཞིག་གི་ཉམས་སྣང་ལས་བདེན་གྲུབ་ཏུ་བསྟར་བའི་གནས་ལུགས་ཆེན་
པོ་ཞིག་མི་འདུག”ཅེས་ང་ལ་འཁོན་ལན་སློག་པ་བཞིན་སྡང་མིག་གིས་བལྟས་
207



རེ་རྐང་གླིང་གཱི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
བྱུང་། ངས་ཧ་ལས་པའི་སེམས་འཕྲུལ་གྱིས་ལག་མགོའི་ཆུ་ཚོད་ལ་བལྟས་པར་
མིག་འཕྲུལ་བྱུང་བ་མིན་ན་དུས་ཚོད་ཀྱི་མདའ་རྩེ་ཚང་མ་ལྡོག་ཕྱོགས་སུ་རླུང་
འཁོར་འཁོར་བ་བཞིན་རྒྱུག་གིན་འདུག
མི་རྣམས་ཀྱི་དབང་པོར་སོས་ཐབས་མེད་པའི་སྡུག་བསྔལ་སྟེར་མཁན་
གྱི་གླུ་སྐད་ཅིག་ཆང་ཁང་དེའི་མུན་ནག་འཐིབས་པའི་ཡར་སྦུག་ནས་གྲགས་
འགོ་བརྩམས་བྱུང་། ཆང་མ་རྒན་མོའི་བརྗོད་ཚུལ་ལྟར་ན་ཆང་ཁང་འདིའི་
ཕ་རོལ་ནི་སྤྲིན་དཀར་གྱི་བང་རིམ་བརྟོལ་བའི་གཡང་གཟར་ཆེན་པོ་ཞིག་
ཡིན་ལ། རླུང་བུའི་རྒྱུ་ཕྱོགས་སུ་ཐོར་བའི་ངེས་མེད་ཀྱི་གླུ་གཞས་ཁ་ཤས་ཤིག་
དུས་དང་རྣམ་པ་ཀུན་ཏུ་ཆང་ཁང་འདིའི་རྩེད་མཚར་གྱི་གཏམ་རྒྱུད་ཅིག་ཏུ་
འཕྲོས་མྱོང་ནའང་ཉན་མཁན་མང་པོ་མེད་པའི་རྒྱུ་མཚན་གྱིས་གླུ་སྒྲ་འདི་ལ་
ཆགས་པའི་སེམས་ཅན་གང་མང་ཞིག་ལ་མི་དམན་པའི་ལོ་རྒྱུས་ཀྱི་བྱུང་བ་
ཞིག་འབྱུང་ངེས་ཡིན་ལ། དེ་དང་འབྲེལ་ཡོད་ཀྱི་གཏམ་རྒྱུད་ཁ་ཤས་ཤིག་ཀྱང་
རྟོགས་ངེས་ཡིན་ཟེར།
“བྱ་དེ་ཁྲུང་ཁྲུང་དཀར་མོ།།
གཤོག་རྩལ་ང་ལ་གཡོར་དང་།
ཐག་རིང་རྒྱང་ལ་མི་འགྲོ།།
208



རེ་རྐང་གླིང་གི་སྒྲུམ་ཁྲུང་་བརང་གི་མགོ་འཁོར་ཕོ་བྲང༌།
1
ལི་ཐང་བསྐོར་ནས་སླེབས་ཡོང་།།” 1ཞེས་པའི་གླུ་སྒྲ་ཞིག་གསལ་པོར་
གྲགས་བྱུང་། སྐབས་འདིར་བདག་གིས་ཡང་དག་པའི་གནས་ལུགས་ཤིག་
རྟོགས་པ་ནི་རང་གིས་འཚོལ་བཞིན་པའི་བུ་མོ་དེ་དང་བར་ཐག་ཇེ་ཉེ་ཡིན་
པ་དེ་རེད་ལ། དངོས་ཡོད་ཀྱི་མིའི་མིག་གིས་མཐོང་མི་སྲིད་པའི་ཁོ་མོའི་སྡོད་
གནས་དེ་ཡང་བདག་དང་བར་ཐག་ཉེ་བར་འགྱུར་གྱིན་པ་དེ་རེད།
ལོ་ཐོའི་ངོས་སུ་སྤྱི་ལོ་ཆིག་སྟོང་དགུ་བརྒྱ་དགུ་བཅུ་གོ་དགུ་ལོའི་ཧོར་ཟླ་
དྲུག་པའི་ཚེས་ཉེར་ལྔ་ཞེས་པའི་ཨང་ཀི་ཞིག་སྟར་མར་བྲིས་འདུག
ད་ལྟ་ངའི་མིག་ལམ་དུ་འཆར་བ་ནི་རྩེ་མོ་དགུང་ལ་སྙེག་པའི་གཡང་
གཟར་ཆེན་པོ་ཞིག་ཡིན་ལ། དུས་ཚོད་ཀྱིས་མཁོ་འདོན་བྱས་པ་ལྟར་ན་འདི་
ནི་བདག་གི་གྲོགས་པོ་ཚེ་དབང་རིག་འཛིན་གྱི་དགའ་མ་དེ་ཉིད་མི་འདོད་
བར་ཆད་ཀྱིས་འཁྱེར་བའི་ལོ་རྒྱུས་ཀྱི་རྒྱབ་ལྗོངས་ཆེན་པོ་ཞིག་ཏུ་ངོས་བཟུང་
ན་ཡང་ཆོག གློ་བུར་དུ་དྲི་བཞོན་གྱིས་ཁྱེར་བའི་གླུ་སྐད་ཅིག་གི་གདངས་
དབྱངས་སྙན་མོ་དེ་གཡང་གཟར་དེའི་སྤྲིན་གསེབ་ཏུ་སིམ་པའི་རྩེ་མོ་ག་ལ་བ་
དེ་ནས་གྲགས་འགོ་བརྩམས་བྱུང་།
1 《ཚངས་མགུར》ལས་དྲངས།
209



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
“གཡུ་མདོག་ལང་ཚོ་དར་བ་མཛེས་པའི་སྐུ།།
སྲིད་ཞིའི་གདུང་བ་ཀུན་སེལ་སྙན་པའི་གསུང་།།
སྒྲིབ་གཉིས་དྲི་མ་རྣམ་དག་སྙིང་རྗེའི་ཐུགས།།
རྗེ་བཙུན་སྒྲོལ་མའི་ཞབས་ལ་གསོལ་བ་འདེབས།” 1
བྱ་ཆེན་གྱི་དང་བ་མངོན་པའི་ཁྲུང་ཁྲུང་དཀར་མོ་ཞིག་ཕ་མཐའ་ན་ཉི་
འོད་ཀྱི་རྩད་པར་ཐུག་པའི་གཡང་གཟར་དམར་པོ་ཞིག་མངོན་པ་དེའི་སྐེད་
པ་ནས་འཕུར་སྐྱོད་ཀྱི་རྔམ་ཁ་ལ་ཤུ་སྒྲའི་གཤོག་པ་འདར་བཞིན་བདག་གི་ཉེ་
སར་འཕུར་འོང་། ངོ་མ་མེས་པོ་ཚོས་བརྗོད་ཡོད་པ་ནང་བཞིན་ལྷའི་བུ་མོ་ལྟ་
བུའི་མཛེས་མ་བལྟ་བས་མི་ངོམས་པ་ཞིག་ཁྲུང་ཁྲུང་དེའི་སྐེད་པར་བཞོན་ཡོད་
ཅིང་། མཁའ་འགྲོ་མའི་ཐོབ་རྟགས་སུ་ཆད་པའི་འོད་ཟེར་གྱི་ལུས་པོ་དེ་ཡང་
ཟབ་གསལ་ཆོས་དབྱིངས་ཀྱི་འོད་གོར་ཆུམ་པོ་དེའི་ཀློང་ན་གསེར་མདོག་གི་
རྣམ་ཤེས་ཤིག་ཏུ་མངོན་པར་བཞད་འདུག།
བདག་གིས་གུས་ཉམས་དང་བཅས“ལྷ་ལས་སྙེམས་པའི་རྫུ་འཕྲུལ་གྱི་
བདག་པོ་ཆེན་པོ་ལགས། ངས་འཚོལ་དགོས་པའི་བུ་མོ་དེ་ཡང་གཡང་གཟར་
འདིའི་སྐེད་པ་ནས་མི་རྟག་པའི་ལམ་དུ་བརྫངས་པ་ཡིན་ན་ཁྱོད་ཀྱིས་འདས་
1 དགེ་འདུན་ཆོས་འཕེལ་གྱི་སྒྲོལ་བསྟོད་ཤོ་ལོ་ཀ་ཞིག་ཡིན།
210



རེ་རྐང་གླིང་གཱི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
བྱུང་གི་མཁྱེན་པའི་ངོ་བོ་དེ་ལས་ཁོ་མོའི་རང་གཟུགས་ཙམ་བདག་གི་འདྲེན་
བྱེད་ཀྱི་སྤྱོད་ཡུལ་དུ་ཐེངས་གཅིག་བཤམས་རོགས། རེ་འདོད་དེ་སྒྲུབ་ཐུབ་ན་
ངས་རང་རྟོགས་ཀྱི་ཤེས་རབ་མཐའ་དག་བདེན་དོན་གྱི་གཏའ་མར་བཞག་སྟེ་
ཁྱོད་ཀྱི་རང་གཟུགས་གསལ་བའི་ཐང་ཀ་ཆེན་པོ་ཞིག་མི་ཡུལ་གྱི་མཆོད་པའི་
ལྷ་ཁང་དག་ལ་འཇོག་ངེས་ཡིན་”ཞེས་བརྗོད།
ལྷ་མོ་དེས་བག་ཕེབས་ཀྱི་ངང་ནས་འཛུམ་ཙམ་བྱས་པའི་མོད་ལ་ཁ་
སྐྱེངས་ཟོལ་གྱིས“རྣམ་ཤེས་ཀྱི་རང་སྣང་གསལ་བའི་སྒྱུ་འཕྲུལ་གྱི་སྲས་པོ་
ལགས། ཁྱོད་ཀྱིས་འཚོལ་བཞིན་པའི་བུ་མོ་དེ་ང་རང་ཡིན། རྨི་ལམ་དུ་
གཤེགས་པའི་སྡུག་འབྲས་ཀྱི་བྱུང་བ་ཐམས་ཅད་ཀྱང་མི་ཡུལ་གྱི་བདེ་སྐྱིད་ལ་
རག་ལས་ཡོད་ཅིང་། བརྩེ་དུང་གི་མནར་གཅོད་ཁོ་ནས་ཡོངས་སུ་བརླགས་
པའི་མི་སེམས་ཀྱི་འཚུབ་ཆ་ཁོ་ན་ད་གཟོད་འཚོ་བའི་སྙིང་པོ་རེད་འདུག འོན་
ཀྱང་འདས་སྣང་གི་གེགས་རྐྱེན་ལ་བགྲང་རུང་བའི་གཡང་གཟར་གྱི་མཆོད་
སྟེགས་དེ་ནི་ངའི་མི་ལུས་འདི་ཚེ་གཅིག་ལུས་གཅིག་ལ་ལྷ་གནས་སུ་འཕོས་
པའི་རང་དབང་གི་བགྲོད་ལམ་དེ་ཡིན་པས། ད་ལྟ་ང་རང་ལྷ་ཡི་སྐྱེ་གནས་
ཤིག་ཏུ་བདེ་སྐྱིད་ཀྱི་ཕུགས་བསམ་རེ་ལ་ངོམས་མེད་རོལ་བཞིན་ཡོད། ངས་མི་
ཞིག་གི་འཚོ་གནས་ཀྱི་གོམས་སྟབས་ལ་མིག་བཤེར་བྱེད་བཞིན་རྒྱང་བལྟ་བྱས་
ཡོད་པ་ཡིན་ན། ཁྱོད་ཀྱིས་ངའི་སྐྱེ་བ་དེ་ལའང་ངའི་དོན་དུ་སེམས་ཁུར་མ་
211



རེ་རྐང་གླིང་གི་སྒྲུང་ཐུང་།[བརང་གི་མགོ་འཁོར་བོད་
བྱེད་ཅེས་བརྗོད་རོགས”ཞེས་གསུངས་བྱུང་། །
དུས་ཚོད་ཀྱི་རླབས་ཁ་རྟ་མཆོག་བཞིན་རྒྱུག་པའི་བྲེལ་སྣང་གི་ཁྲོད་དུ་
ངས་བསྲན་འཛུགས་བཞིན་ཁོ་མོར་དྲི་བ་འགའ་ཞིག་འདོན་འདོད་ན་ཡང་
སྔར་གནས་སུ་གཤེགས་པའི་མཁའ་འགྲོ་མ་དེ་ཉིད་ཁྲུང་ཁྲུང་གི་གཤོག་ལྷེབ་
བསྒྱུར་བའི་མཛེས་སྣང་དེའི་ཀུན་རྟོག་གི་ཁྲོད་དུ་སླར་ཡང་གཡང་གཟར་དེའི་
སྐེད་པ་ལ་འཐིམ་སོང་།
ཆང་མ་རྒན་མོ་དེས་དད་སྟོབས་ཀྱིས་“བརྩེ་དུང་གི་སྡུག་བསྔལ་ཐམས་
ཅད་རབ་ཏུ་བརྒལ་བའི་བུ་མོ་མང་པོ་ཞིག་འདི་ལྟར་རྗེ་བཙུན་སྒྲོལ་མས་
འཁོར་དུ་བླངས་པ་ཡིན་ན་རྒན་མོ་བདག་ཀྱང་སྐྱེ་བ་ཕྱི་མར་བུ་མོ་ཆུང་ཆུང་
ཞིག་གི་ལས་སྣང་དུ་བབས་ནས་རྗེ་བཙུན་སྒྲོལ་མ་ཁྱོད་ཀྱི་འབངས་ཁོལ་དུ་
ལེན་པར་ཐུགས་རྗེ་ཆེ་ཞུ”ཞེས་སྙམ་པ་དཔྲལ་བར་སྦྱོར་བཞིན་མིག་ཟུང་
བཙུམ་པ་ན་རྒས་ཉམས་ཀྱི་དོད་རྟགས་སུ་མཆེད་པའི་མིག་ཆུ་རྡོག་པོ་གཉིས་
ཀྱང་བསྟུད་མར་བདག་གི་ཆང་དཀར་ནང་དུ་བབས་བྱུང་།
བདག་གིས་སྐབས་གང་ཞིག་ལ་《ཨ་མདོ་རོགས་འཐེན》ཞེས་པའི་དཔེ་
དེབ་ཅིག་གི་ཁྲོད་དུ་ཁོ་མོ་ལྟ་བུའི་བུ་མོ་གཞན་ཞིག་ཀྱང་རྗེ་བཙུན་སྒྲོལ་མའི་
212



རེ་རྐང་གླིང་གི་སྒྲུང་བྱུང་བར་སྣང་གི་མགོ་འཁོར་ཕོ་བྲང་།
ཐུགས་རྗེ་ཡིས་རྗེས་སུ་བཟུང་སྟེ་གཡང་གཟར་གྱི་འབབ་སྟེགས་ཤིག་ནས་ཁྲུང་
ཁྲུང་ཞིག་གི་རང་གཟུགས་སུ་སྤྲུལ་པ་བཞིན་རང་ཉིད་ལ་དགའ་བའི་སྐྱེས་པ་
དེ་བསྐྱབས་མྱོང་བའི་གཏམ་རྒྱུད་རེ་ཐོས་མྱོང་ན་ཡང་། རྗེན་པར་སྟོན་པའི་
བློ་བཀོད་ཀྱི་མན་ངག་ཅིག་བདག་ལ་སྟོན་རྒྱུ་མེད་པས་དེའི་སྐོར་གྱི་འཕྲུལ་
སྣང་ཚང་མ་ཡང་རྨི་ལམ་ཞིག་གི་ཚུལ་དུ་ངས་གྲོགས་པོ་ཁོང་ལ་སྦ་གསང་བྱས་
ཤིང་། རྣམ་རྟོག་དེ་ཡིས་བསླངས་པའི་བུ་མོ་དེའི་འདྲ་རིས་ཆེན་པོ་ཞིག་སྣུམ་
ཚོན་དུ་བྲིས་པ་ཡིན་ལ། བགྲོད་ལམ་ལྟ་བུའི་གཡང་གཟར་དེ་ཡང་བོད་ཀྱི་རི་
མོ་བ་ཉི་མ་ཚེ་རིང་ལགས་ཀྱིས་བྲིས་པའི་《ལྷིང་འཇགས་ཀྱི་འཁོར་བ》ཞེས་པ་
དེའི་ཉམས་ཚུལ་ཧྲིལ་བོ་འདྲ་རིས་དེའི་རྒྱབ་ལྗོངས་སུ་བྲིས་ཏེ་གྲོགས་པོ་ཁོང་
ལ“མོའི་མིག་ཟུང་གི་གསོན་ཉམས་ལས་ཀྱང་ཁྱོད་ལ་མོའི་དོན་དུ་སེམས་ཁུར་
མ་བྱེད་ཅེས་གསུངས་གིན་ཡོད་པ་བརྗེད་མི་ཉན”ཞེས་གདམས་པ་ཡིན།
རེད་ཡ། ཆང་དྲི་དང་ལབ་བཅོལ་གྱི་བར་ནས་ངས་གནས་ལུགས་རེ་རྙེད་
ཐུབ་ཅིང་། དངོས་ཡོད་དང་མཐུན་ཐབས་མེད་པའི་སྡུག་བསྔལ་མི་ཉུང་བ་
ཞིག་ཀྱང་མྱོང་དགོས་པ་འདི་ང་རང་གི་ལན་ཆགས་དེའི་རྣམ་སྨིན་དུ་སྨིན་
ཡོད་ངེས།
213



རེ་རྐང་གླིང་གི་སྒྲུང་ཐུང་།[བར་རང་གི་མགོ་འཁོར་ཕོ་བྲང་།
གསུམ་པ། གྱང་ངོས་ཀྱི་ཕྱི་ནང་སྦྲེལ་བའི་རྦ་རླབས།
ཁང་མིག་འདིར་རྒྱུན་ལྡན་མིན་པའི་དོན་བྱ་ཅི་ཡང་བྱུང་མེད་ནའང་
ཁོས་ཁོ་མོས་བཤད་པའི་སྐད་ཆ་ཁ་ཤས་ཤིག་ད་དུང་ཡང་ཡིད་ངོར་སྒྲིག་གིན་
འདུག
“རང་ཉིད་ཀྱི་སྐྱེས་སྐར་ཡང་མ་ཤེས་པའི་རྒྱུ་མཚན་འདི་ལྟ་བུ་ཞིག་གི་
འོག་ཏུ་ངས་ཁྱོད་ལ་སྐྱེས་སྐར་གྱི་ལག་བཏགས་ཤིག་འབུལ་བ་ནི་དོན་མཐུན་
གྱི་རིག་པ་ཞིག་མིན་ནའང་དུས་བབ་ཀྱི་ཁ་དབུགས་ཁོ་ནས་ཡོངས་སུ་བསྒྱུར་
བཀོད་བྱས་ཚར་བའི་སྤྱི་ཚོགས་ཤིག་གི་འགལ་རྐྱེན་ལ་སུས་ཀྱང་དོ་སྣང་བྱེད་
ངེས་ཡིན་ན་ངས་ད་གཟོད་བདེན་དོན་གྱི་ཆེ་བ་མངོན་པའི་མི་ཚུལ་རིང་
ལུགས་ཀྱི་ལེགས་སྐྱེས་ཤིག་ཁྱོད་ལ་འབུལ་ངེས་ཤིང་། འདིའི་དོན་དུ་བྱུང་བའི་
དྲན་ཤེས་ཀྱི་རླབས་རྒྱུན་ཚང་མའང་ཁྱོད་ཀྱིས་ང་ལ་བཅངས་པའི་བརྩེ་དུང་
གི་རེ་འབྲས་ཡིན་ལ། དུས་ནམ་ཞིག་གི་ཚེ་ན་ཁྱོད་ཀྱིས་ང་རང་རོལ་དབྱངས་
སྙན་མོ་ཞིག་ལྟར་གཙང་ཆུའི་རླབས་ཁ་ནས་རྙེད་པའི་ཉམས་ལེན་གྱི་རང་
དབང་དེ་ཐོབ་ངེས་པའི་དུས་སུ་ད་གཟོད་ཁྱོད་ཀྱིས་རང་ལ་འཐོབ་འོས་པའི་
ལག་རྟགས་འདིའི་ཁ་འབྱེད་རོགས་གནང་།”
214



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ཁོས་བདེ་འཇགས་ཁུར་བའི་ལག་རྟགས་དེའི་བྱུང་ཉེས་ལ་ཧ་ཅང་སེམས་
ཁུར་བྱེད་ཀྱིན་དལ་གྱིས་ཁ་འབྱེད་འགོ་བརྩམས། འོད་ཟེར་གྱི་རླུང་བུ་འཇམ་
པོ་ཞིག་གི་སྐྱེལ་མའི་འོག་རྒས་ཚུལ་དོད་པའི་ལག་རྟགས་དེ་གཉེར་མ་ཤིག་
ཤིག་གིས་ཁོའི་མིག་ལམ་དུ་བབས་བྱུང་། ཨ་ཁ། བདེན་དོན་གྱི་ངོ་བོ་མཐའ་
དག་འབྱམས་ཀླས་སུ་ཐོར་བའི་《འཛམ་གླིང་ས་ཁྲ》ཞིག་གི་ནང་དོན་ལྟར་
ཁོས་ཁོ་མོས་ཡང་སྙིང་ཅི་ཞིག་དྲན་གྱིན་ཡོད་པ་གསལ་པོར་རྟོགས་སོང་།
༡.
ཁོས་སླར་ཡང་གྱང་ངོས་སུ་སྦྱར་བའི་ཁོ་མོའི་འདྲ་རིས་ལ་གསལ་པོར་
ཐེངས་གཅིག་བལྟས་རྗེས་སྣང་འཕྲུལ་གྱི་བདེན་རྫུན་ལ་གོ་སྐབས་མེད་པའི་
འཆར་གཞི་དེའི་འོག་ཏུ་ཁོ་མོའི་སེམས་དོན་བརྐུ་བའི་སྣང་སྟོང་གི་འཕྲུལ་ཤེས་
ལ་ཞུགས་འགོ་བརྩམས།
མོས་མིག་མདངས་བཙུགས་སའི་གནས་དེ་ཏག་ཏག་ས་ཁྲའི་སྟེང་གི་
འཛམ་གླིང་གི་རོལ་དབྱངས་གྲོང་ཁྱེར་ཝེ་ཨེན་ན་ཞེས་པ་དེ་རེད་འདུག
སྤྱིར་ན་མོ་རང་ཉིད་ལ་སྒྱུ་རྩལ་གྱི་རོལ་མྱོང་ཐབས་ལ་གཤགས་པའི་ལྷན་
སྐྱེས་ཀྱི་ཤེས་པ་གང་ཡང་མེད་ན་ཡང་ཁོ་མོའི་མིག་གི་སྐོར་སྟངས་དེ་ཧ་ཅང་
གཟབ་ནན་དུ་སིམ་ཡོད་པས། ཤུགས་བསྟན་གྱི་བརྗོད་གཞི་མཐའ་དག་རེ་
ཞིག་སུན་འབྱིན་པའི་གོ་སྐབས་དེ་སུས་ཀྱང་ཁ་ཚོན་གཅོད་དཀའ། གློ་བུར་དུ་
215



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
རང་ཉིད་ལ་འཛུམ་མདངས་ཀྱིས་ཅེར་བའི་ཁོ་མོའི་འདྲ་རིས་དེའི་མིག་ཟུང་གི་
མཐའ་རྒྱུན་ལ་བབས་པའི་འོད་ཐིག་ཡོད་ཚད་རྒྱུག་ཆུ་བཞིན་བཞུར་ཡོང་སྟེ་
ཁོ་རང་རྦ་རླབས་ཀྱི་དཀྱིལ་འཁོར་ཞིག་ལ་རྫོང་བཞིན་སྒེའུ་ཁུང་གི་ཕྱི་རོལ་དུ་
དེད་བྱུང་།
སྒེའུ་ཁུང་ཕྱི་རོལ་དུ་གནམ་ངོ་འཁྲིགས་ཤིང་རླུང་འཚུབ་གཡུག་པའི་
འཇིགས་སྣང་གི་ཁྲོད་དུ་ཟད་ལ་ཉེ་བའི་དུར་ཁྲོད་ཅིག་གི་ཡུལ་ལྗོངས་ཧྲིལ་པོ་
ཁོའི་མིག་ལམ་དུ་ལྷགས། སྔོན་དང་མི་མཚུངས་པ་ཞིག་ནི་རང་གི་དོད་རྟགས་
སུ་མངོན་པའི་བྱིས་པ་དེའི་མགོ་སྐྲ་ཧྲིལ་པོ་དཀར་པོ་དཀར་རྐྱང་དུ་གྲུབ་ཡོད་
ཅིང་། སྐྱོ་ཉམས་ཀྱིས་ཁེངས་པའི་མིག་ཟུང་ལ་རྟོག་བཏགས་ཀྱི་འོད་མདངས་
ཤིག་འཚེར་ཡོད་པས་ཀྱང་འཇག་རྩྭའི་ཤུགས་གླུ་དང་རྐང་གླིང་གི་སྒྲ་སྐད་
གཉོམ་པོ་དག་གིས་གནས་འདིའི་དབེན་པར་གནས་པའི་ཚེ་སྲོག་གི་རྒྱུན་ལ་
དུས་མ་ཡིན་པའི་ཆག་འཇིག་གི་ཉམས་དམས་ཤིག་བསྟན་འདུག ཁོས་ཞེད་
སྣང་དང་བཅས་ཨུ་ཚུགས་ཀྱིས་མདུན་ཕྱོགས་ཀྱི་ས་ངོས་ལ་རྐང་པ་སྤོ་བར་
བརྩམས། །
“ཀཱ་ཡེ། སྒྱུ་འཕྲུལ་གྱི་མི། ཁྱེད་རང་གནས་གང་ཞིག་ནས་ལོག་སྟེ་ལུང་
རྟོགས་ཀྱི་ཐར་པ་ཅི་ཞིག་ལ་བརྩོན་འདོད། ཁྱེད་ཀྱི་བློས་མ་བཞག་པའི་དྲན་
26



རེ་རྐང་གླིང་གི་སྒྲུང་ཐུང་། བརནང་གི་མགོ་འཁོར་ཕོ་བྲང་།
སྣང་གི་འཐབ་ཚུལ་སྐོར་ཅིག་ལས་རྙིང་རལ་དུ་གྱུར་པའི་དར་ལྕོག་ཅིག་གི་
རང་བཞིན་དེ་ས་འདིའི་དགེ་མཚན་དུ་བགྲང་ཚུགས་པ་ཡིན་ན། མ་རྟོག་
ལོག་རྟོག་གི་ཐེ་ཚོམ་སེལ་བའི་སྐྱེ་བོ་ཇི་འདྲ་མང་པོ་ཞིག་སྐད་ཅིག་དེ་ཉིད་ལ་
གསེར་གྱི་བ་དན་མཐོན་པོར་བགྲངས་པའི་དར་ཤིང་གི་རྩེ་མོར་དགྲོང་ངེས།”
ས་འབུར་གྱི་དོལ་དུ་ལྷུང་བའི་ལྷོད་ཆགས་ཀྱི་སྐད་སྒྲ་དེ་འབྲུག་སྟོང་ལྡིར་
བ་བཞིན་མུན་པས་ཡོངས་སུ་བཏུམ་པའི་ས་ཁུག་དེ་ནས་གྲགས་བྱུང་། བྱིས་པ་
ཁོང་གིས་སྤྲོ་སྣང་མེད་པའི་སྐད་ཆ་དེ་ལ་བསམ་གཞིག་ཡུན་རིང་བྱས་མཐར་
གུས་ཉམས་དང་བཅས།
“གནའ་བོའི་དུར་ཁྲོད་ཅིག་གི་དཔའ་མཛངས་སུ་ཤར་བའི་རྣམ་ཤེས་ཀྱི་
བདག་པོ་ཆེན་པོ་ལགས། སྨག་རུམ་གྱི་ཞིང་བཀོད་ལས་མཐོང་སྣང་གི་མཛེས་
པ་ཉམས་སུ་མྱོང་ཐུབ་པ་འདི་ཁྱོད་ཀྱི་བགོས་བསྐལ་དུ་བབས་ཡོད་ན། ཁྱོད་
ཀྱིས་འཇིགས་སྣང་གིས་འཚོས་པའི་ཡུལ་ཁམས་འདིའི་ལོངས་སྤྱོད་ལ་ཟད་
མཐའ་མེད་པའི་དཀར་ངོགས་ཀྱི་འཇིག་རྟེན་ཞིག་གསར་གཏོད་མི་བྱེད་པའི་
རྒྱུ་མཚན་ཅི་ཡིན། རླུང་ཁ་ན་ཟད་བཞིན་པའི་དར་ལྕོག་དག་གི་ཟག་སྒྲ་ལས་
ཀྱང་དབྱངས་གསལ་གྱི་བརྗིད་ཉམས་ཐོར་བའི་རྟགས་མཚན་གང་མང་ཞིག་
གནས་འདིའི་དཀྱིལ་འཁོར་རྫོགས་པའི་ཟླ་བའི་འོད་ཁུག་ཏུ་བསྡུས་ནས་ཡོད་
པས། སྣང་བརྙན་འདིས་བསྐྲུན་པའི་ཆག་འཇིག་གི་ཉམས་དམས་ལས་ང་ཚོ་
217



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང༌།
ལ་ཐོབ་པ་ནི་ཆེས་མི་ལེགས་པའི་ལུང་བསྟན་ཞིག་ལས་བདེ་ཚོར་གྱི་རིན་ཐང་
རྙེད་པའི་ཐ་སྙད་ཅིག་ག་ནས་ཡིན”ཞེས་བརྗོད།
མདུན་ཕྱོགས་ནས་ས་ངོས་སུ་གདབ་པའི་འཇོར་གྱི་རྡེག་སྒྲ་ཞིག་ཐག་
རིང་ནས་ཉེ་སར་གྲགས་ཡོང་། ཁོས་སྐད་སྒྲ་དེའི་ཕྱོགས་སུ་གསལ་པོར་བལྟ་
དུས། དཀར་མདོག་གི་ལྭ་བ་ཆ་ཚང་སྤྲས་པའི་མི་ཞིག་གིས་དུར་ས་བརྐོ་བའི་
སྣང་ཚུལ་དེ་ཁོའི་འདྲེན་བྱེད་ཡུལ་དུ་གསལ་པོར་མངོན་བྱུང་། ཟླ་བ་སྤྲིན་
རུམ་ནས་ཐོན་པ་དང་སྔར་གནས་ཀྱི་ཡུལ་ལྗོངས་ཧྲིལ་པོ་ཡང་གསལ་ལྷང་
ངེར་ཁོའི་མིག་ལམ་དུ་མངོན་པ་ན་དུར་ས་བརྐོ་བའི་མི་དེའི་རྒྱབ་གཟུགས་
ཀྱང་རིམ་གྱིས་ཁོའི་ཉེ་སར་བཅར་བ་མཐོང་།
“ཝ་ཡེ། སྡིག་ལས་པ། མིའི་ཚེ་སྲོག་གི་གོད་ཆག་ལ་འདི་ལྟ་བུའི་བཙན་
བཤེར་བྱེད་དོན་ཅི་ཡིན། འདིའི་ས་འོག་ཏུ་སིམ་པའི་པུར་སྒྲོམ་ཡོད་ཚད་སྔ་
མོ་ཞིག་ནས་རླུང་གིས་ཟད་སོང་བ་མ་ཡིན་ནམ”ཞེས་བརྗོད་བཞིན་ཕ་རོལ་
བ་དེའི་གདོང་ལ་ལྟ་དུས། མ་གཞི་ནས་མི་དེ་ནི་རང་གི་སྙིང་ལ་ཐེ་བའི་བུ་མོ་
སྒྲོལ་མ་ཡིན་པ་ངོས་ཟིན་བྱུང་།
“ཨ། འདི་ལྟ་བུའི་གནས་བབ་ཏུ་ཁྱོད་ཀྱིས་བཟོད་བསྲན་བྱེད་ཐུབ་
བམ། བྱ་བ་གང་ཡང་མེད་པར་ངེས་པར་དུ་དུར་ས་བརྐོ་དགོས་པའི་གནས་
ལུགས་འདི་སུས་ཁྱོད་ལ་བསླབས་པ་ཡིན”
218



རེ་རྐང་གླིང་གི་སྒྲུང་ཐུང་།ཟར་ནང་གི་མགོ་འཁོར་ཕོ་བྲང་།
“ངའི་ཝེ་ཨན་ན་གྲོང་ཁྱེར་གྱི་སྲོག་རྩར་ཐེ་བའི་《མཐིང་མདོག་གི་དོ་ནོ་
གཙང་པོ》དེ་ངེད་གཉིས་ཀྱི་བརྩེ་སེམས་མཚོན་པའི་དན་རྟགས་སུ་འབུལ་
འདོད་པ་ཡིན”
“གླེན་མ། མཐིང་མདོག་གི་དོ་ནོ་གཙང་པོ་ཞེས་པ་ཅི་ཡིན།”
“དེ་ནི་རླབས་སྔོན་གྱི་ཟེགས་མ་དྲག་ཏུ་འཕྱོ་བའི་མི་སེམས་ཀྱི་བརྩེ་དུང་
མཚོན་པའི་གཙང་པོ་ཞིག་ཡིན།”
“ཁྱོད་ཀྱི་ནམ་ཞིག་ནས་བཟུང་སྟེ་སྒྱུ་རྩལ་གྱི་སྣང་བ་མཐའ་དག་མིའི་བདེ་
བཀོད་ཀྱི་བློ་རིག་ཏུ་ངོས་བཟུང་བ་ཡིན། འདི་ནི་མིའི་རིགས་ཀྱི་བླ་སྲོག་ལས་
ཐོར་བའི་བདེ་འབྱུང་གི་རེ་བ་ཞིག་ཏུ་བསམ་ན། རྨི་ལམ་ལྟ་བུའི་འཁྲབ་ཚན་
འདིའི་ཡོལ་རས་ཀྱི་ངོས་སུ་ལྷུང་བ་ཡང་ཁྱོད་ཀྱི་རྣམ་པར་བཀྲ་བའི་མིག་ཟུང་
ལས་གདངས་སྙན་པོའི་གཙང་པོ་ཞིག་གི་འབབ་རྒྱུན་ཞིག་གང་ན་སྣང་། རེད་
ཡ། བརྩེ་དུང་གི་ཕམ་ཉེས་ཀྱིས་རྟག་ཏུ་ང་རང་སྡུག་ལ་སྦྱོར་བ་ཡང་ཁྱོད་ཀྱིས་
བརྐོས་པའི་དུར་ས་དེའི་བྱུང་ཉེས་ཀྱི་སྡུག་འབྲས་ལ་རག་ལས་ཡོད་ཤས་ཆེ།”
ཁོས་དབུགས་རིང་ཞིག་འཐེན་བཞིན་དྲན་སྣང་ལས་གློ་བུར་ཕྱིར་ལྡིང་
1 མཐིང་མདོག་གི་དོ་ནོ་གཙང་བོ།： ཨོ་སི་ཁྲུ་རི་ཡའི་དབྱངས་རྩོམ་མཁན་གྲགས་ཅན་ཇོམ་སི་ཐྲི་རོ་སི(Johana
strauB) ཡི་ཚབ་མཚོན་སྒོར་བྲོའི་རོལ་མོ་བརྩམས་ཆོས་མཛེས་ཤིང་ལྟ་ན་སྡུག་པའི་མཐིང་མདོག་གི་དོ་ནོ་གཙང་
བོའི་འགྲམ་རྒྱུད་ཅེས་པའི་བསྡུས་འབྲི་ཡིན།
219



རེ་རྐང་གླིང་གི་སྒྲུང་ཐུང༌། བར་སྣང་གི་མགོ་འཁོར་ཕོ་བྲང་།
བའི་དུས་འོད་ཟེར་གྱི་རང་སྣང་མངོན་པའི་འདྲ་རིས་དེའི་མཁུར་མགོ་རུ་
མིག་ཆུ་རྡོག་པོ་གཉིས་དལ་གྱིས་བཞུར་ཡོང་བ་རྟོགས་ཤིང་། ས་ཁྲའི་སྟེང་གི་
ལམ་བུ་རེ་རེར་ཅེར་བའི་རང་ཉིད་ཀྱི་མིག་ཟུང་དེ་ཡང་བརླན་ཤེར་རྒྱུག་པའི་
བསིལ་སྣང་གིས་འདབ་མ་ཡོངས་སུ་ཟུམ་པའི་མེ་ཏོག་ཅིག་གི་རང་སྣང་ལས་
དལ་གྱིས་ཁ་ཟུམ་པ་ན། ཚ་དྲོད་འབར་བའི་མིག་ཆུ་རྡོག་པོ་གཉིས་ཀྱང་ས་
གཞི་ཆེན་པོའི་སྒལ་པར་ལྷུང་བྱུང་།
བརྩེ་དུང བརྩེ་དུང་
གཡེར་བག་དང་མཉེས་གཤིན་གྱི་ཀློང་ན་རྒོད་པའི་རང་དབང་གི་གླུ་སྒྲ་
རྣམ་ཤེས་ཀྱི་རླུང་བུར་འཛིན་པའི་དབང་ཤེས་ཀྱི་མེ་ཏོག །
ཁྱོད་ཀྱི་མེ་ཏོག་གི་བཞིན་རས་ལ་བབས་པའི་བརླན་གཤེར་གྱི་ཟིལ་པ་རེ་
རེ་ནི
བདག་གི་རྩ་ལམ་ན་རྒྱུ་བའི་ཁྲག་རྒྱུན་གྱི་ཐིགས་པ་རེ་རེ་ཡིན། །
༢༠༠༣ལོའི་ཟླ་༢པར།
《ལྷོ་ཁའི་རྩོམ་རིག་སྒྱུ་རྩལ》སྟེང་བཀོད།
220



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
གངས་རིན་པོ་ཆེ།
ཡ་མཚར་བའི་གཏམ་རྒྱུད་རེ་གཉིས་ཤིག་གིས་སྐྱ་བོའི་མི་ཚེ་ལ་སུས་
ཀྱང་འགྲེལ་བརྗོད་དཀའ་བའི་གནས་ལུགས་ཆེན་པོ་ཞིག་བསླངས་ཡོང་
ཞིང་། ཁོ་དང་འབྲེལ་བ་མེད་པའི་ཡིད་ཀྱི་འཆར་སྣང་སྐོར་ཞིག་གིས་ཁོའི་
འཚོ་བ་དང་། ལས་གནས། བརྩེ་དུང་བཅས་ལ་དུས་ངེས་མེད་དུ་རྒོལ་རྡུང་
དྲག་པོ་བྱེད་ཀྱིན་ཡོད།
ཁ་བ་མཚམས་མེད་དུ་འབབ་པའི་མཚན་མོ་ཞིག་ལ་སྐྱ་བོས་རང་གི་རྨི་
ལམ་ལ་བརྟེན་ཏེ་མཛེས་སྡུག་གི་དབྱར་ཁ་ཞིག་གསར་གཏོད་བྱེད་འདོད་
ནའང་ཁོ་ལ་གཉིད་སྐྱིད་པོ་ཞིག་གཏན་ནས་མ་ཡོང་བས་ན་ཕུན་སུམ་ཚོགས་
པའི་རྨི་ལམ་ཞིག་གི་ལོངས་སྤྱོད་དེ་ཐོབ་མ་ཐུབ། ཡིན་ནའང་ཁོས་ཧུར་བརྩོན་
ཆེན་པོས་རྨི་ལམ་སྦྱོང་བའི་དུས་ཡུན་དེ་མཐར་བསྐྱེད་པས་ན་མཐའ་མར་
རང་གི་གྱང་ལྡེབས་སུ་དཔྱངས་པའི་སྒྱུ་འཕྲུལ་གྱི་སྒེའུ་ཁུང་དེའི་དྲ་མ་ཕྱེས་ཏེ་
གཉིད་མེད་པའི་རྨི་ལམ་ཞིག་གི་བྲོ་བ་ལ་བློ་ཁ་བསྒྱུར་འགོ་ཚུགས།
ཁོ་ད་ལོ་རང་ལོ་སུམ་ཅུ་སོ་ལྔ་ཡིན་པས་ལོ་གྲངས་འདི་ནི་རྒྱས་སྲས་གཞོན་
ནུ་དོན་འགྲུབ་དེ་རྟོགས་པ་ཐམས་ཅད་ཁོང་དུ་ཆུད་ནས་བྱང་ཆུབ་ཤིང་དྲུང་
221



རེ་རྐང་གླིང་གི་སྒྲུང་ཐུང༌། བརནང་གི་མགོ་འཁོར་ཕོ་བྲང་།
དུ་མངོན་པར་རྫོགས་པར་སངས་རྒྱས་པའི་ལོ་ཚོད་དེ་དང་མཐུན་པོ་ཡོད་ཕྱིར་
ཁོ་ལའང་བྱང་ཆུབ་ཀྱི་ས་ལམ་སྙེག་པའི་རེ་འདོད་དེ་ཤིན་ཏུ་ལྕི། ཁོ་ལ་བཙུན་
མོ་ས་འཚོ་མ་དང་སྲས་སྒྲ་གཅན་འཛིན་ལྟ་བུའི་བླ་མེད་ཀྱི་ཁྱིམ་གཞིས་ཤིག་
གི་གཞི་འཛིན་ས་མེད་ནའང་ཁོའི་སྣང་འཆར་ཁྲོད་ཀྱི་མཁའ་འགྲོ་མ་དང་ལྷ་
མོའི་ཚོགས་ཀྱིས་བསྐྲུན་པའི་བྱུང་ཚུལ་དེ་རང་ཉིད་ཀྱི་འཚོ་བའི་ཆ་ཤས་སུ་
ངོས་འཛིན་པ་ཡིན་ན་ང་ཚོས་གཞི་གཅིག་ཏུ་ཁོ་རང་འཚང་རྒྱ་བར་འདོད་པ་
ནི་ཁོ་འཁོར་བ་ལ་ཞེ་མེར་བའམ་ཡང་ན་རང་གི་ལས་ཀྱི་རླུང་བུས་ཟིན་པའི་བླ་
མེད་བྱང་ཆུབ་ཀྱི་མྱུ་གུ་དེར་ཁས་བླངས་ཆོག་
ངོ་མ་གང་ཟག་གི་ཚད་གང་ཟག་གིས་མི་ཟིན་ཞེས་པ་ལྟར་སྐྱ་བོ་ཁོ་མཚན་
མོ་དེ་ཀ་རང་ལ་གྲུབ་ཐོབ་ཀྱི་རང་གཟུགས་ལས་སྡེ་ཕྲན་འདིའི་མཐའ་དབུས་
སུ་ལྷགས་པའི་གངས་རི་ཆེན་པོ་དེའི་ཀློང་རིམ་དུ་འཐིམ་སོང་།
དུས་ཚོད་ནི་མིའི་རིགས་ཀྱི་དྲན་ཤེས་ལ་གནོད་འགྱུར་བའི་བྱེད་པོ་དེ་
དང་འདྲ་བར་སྐད་ཅིག་དེ་ཉིད་ལ་མཇུག་རྫོགས་ཏེ་གྲོལ་ཞིང་གངས་རིའི་
ཀློང་རིམ་དུ་འཐིམ་པའི་གསང་བའི་གཏམ་རྒྱུད་དེ་ཡང་ལྷ་སྒྲུང་ཞིག་གི་རང་
སྣང་ལས་མི་སྣང་བར་གྱུར་ཅིང་དེ་ལས་རྒྱུན་བསྲིངས་ཏེ་འཛམ་གླིང་འཁྲུག་
ཆེན་གསུམ་པ་བྱུང་རྗེས་ཀྱི་དུས་སྐབས་སུ་ལྷགས་པས། མི་རྣམས་དབུལ་
ཕོངས་དང་ནད་ཡམས་ཀྱིས་དབང་དུ་བྱས་པས་རྩི་ཤིང་སྐྱེ་དངོས་དང་སྲོགས་
222



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
AT
ཆགས་ཆེ་ཆུང་གི་ཚེ་སྲོག་ལ་སྨན་དུ་མཁོ་བ་ནི་རང་རང་ལ་དབང་བའི་ཆུ་
མིག་དྭངས་མོ་རེ་ཡོད་རྒྱུ་དེ་རེད། །
དུས་དེ་ནས་བཟུང་མི་རེ་ལ་འཚོལ་སྙེག་གི་ཕུགས་བསམ་རྨེག་མེད་དུ་
ཚར་བའི་ཉམ་ང་དེའི་ཁྲོད་དུ་རང་རྟོགས་ཀྱི་ལྷ་ཆེན་པོ་རེ་གསར་བཞེངས་
བྱས་ཤིང་དེ་ལས་བློ་གྲོས་དང་ལྡན་པ་དག་གིས་སྒྱུ་འཕྲུལ་གྱི་ཀློང་ན་བཞུགས་
པའི་གངས་རི་ཆེན་པོ་ཞིག་རང་ཉིད་ཀྱི་སྐྱབས་མགོན་དུ་དྲན་ཞིང་གངས་རིའི་
མཚོན་བྱེད་དུ་གྱུར་པའི་ལྷ་དེའི་མིང་ལ་གངས་རིན་པོ་ཆེ་ཞེས་གསོལ། །
མིའི་རིགས་ཀྱི་བསམ་བློའི་ཁྱབ་རྒྱུ་དེ་རྒྱ་ཇེ་ཆེ་དང་གཏིང་ཇེ་རིང་དུ་
སོང་བས་ན་དཔྱོད་ཤེས་རིང་ལུགས་ཀྱི་གྲུབ་ཚུལ་དེ་ཡང་མི་ཞིག་གི་ཀླད་པར་
འཁོར་བས་མི་མང་པོ་ཞིག་གི་རྣ་ཁ་ཕྱོགས་གཅིག་ལ་བསྡོམས་ཏེ་སྔར་གནས་
སུ་གཤེགས་པའི་གངས་རི་དག་གི་ས་བོན་འཚོལ་རྒྱུའི་འཆར་གཞི་བཀོད།
ཁོ་ཚོས་དུས་ཡུན་རིང་བོ་ཞིག་ལ་གནས་ངེས་མེད་དུ་བཙལ་བཙལ་ཏེ་
ཐོབ་པ་ནི་འཁྱག་དར་གྱིས་ལྕིབས་པའི་གངས་ཀྱི་ས་བོན་ཞིག་མ་ཡིན་པར་ཞུ་
བཞིན་པའི་གངས་རི་ཧྲིལ་བོ་རྦད་དེ་རྫོགས་པའི་དུས་མཚུངས་སུ་ཆེས་མཐའ་
མར་འགྱེལ་བཞིན་དྲན་པ་ཤོར་འདུག་པའི་མི་ཞིག་གི་བེམ་རོ་དེ་རེད། །
རྗེས་སུ་མི་རྣམས་ཀྱིས་ཁོའི་མིང་ལ་“གངས་རིན་པོ་ཆེ”ཞེས་ཁ་ཚོན་བཅད་
223



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
པས་ན་སྐྱ་བོ་ཞེས་པའི་དངོས་མིང་དེ་གར་སོང་ཆ་མེད་དུ་གྱུར་ཅིང་ཁོ་རང་
འཇིག་རྟེན་སྐྱོབ་པའི་ལྷ་ཆེན་པོ་ཞིག་ལ་ངོས་བཟུང་འདུག
མི་དེ་དག་གི་ཁྲོད་དུ“སྒྲོལ་མ་དཀར་མོ”ཞེས་པའི་མཁའ་འགྲོའི་སྤྲུལ་
བ་ཞིག་དང༌རྟག་ཏུ་ངུ”ཞེས་པའི་དགྲ་བཅོམ་པའི་ཡང་སྤྲུལ་གཉིས་འདུག་
པའི་རྐྱེན་གྱིས་སྐྱ་བོ་རང་ཉིད་ཀྱང་“གངས་རིན་པོ་ཆེ”མིན་རྒྱུའི་ངེས་པ་ལ་
རྒྱུ་མཚན་བརྗོད་དུ་མེད།(བྱུང་ཚུལ་འདིས་དངོས་དོན་གྱི་མིག་དབང་རྣོ་བའི་
ཀློག་པ་པོ་དག་རེ་ཞིག་ཧ་ལས་སུ་འཇུག་ན་ཡང་། རྒྱུ་མཚན་ཡོད་དེ་སྐབས་
འདིའི་མི་དག་གི་དབང་ཤེས་ལ་ཡི་གེ་ཞེས་པའི་རི་མོ་དེ་བྱུང་མེད་ཅིང་ཁྱིམ་
རྒྱུད་ཀྱི་ནོར་བུར་ཐེ་བའི་གཟུངས་སྔགས་ཤིག་བློ་ནས་བཏོན་པ་ཙམ་གྱིས་
གཟུངས་དེའི་བདག་པོ་ཆེན་མོའི་ཡང་སྤྲུལ་དུ་ངོས་འཛིན་གྱིན་ཡོད།)
མི་དེ་ཚོའི་རྒྱུད་དུ་ཞན་ཆ་ཆེན་པོ་ཞིག་ཡོད་པ་ནི་ཁོ་ཚོའི་སྒོམ་ཁང་གི་
གཏིང་རིམ་དུ་བརྐོས་པའི་སྔོན་བྱུང་བ་དག་གི་གཟུངས་སྔགས་དེ་རང་བྱུང་
ཁམས་ཆེན་མོའི་ལྷན་སྐྱེས་ཤིག་ཏུ་མཐོང་བ་ལས་དེ་ཉིད་མིའི་རིགས་ཀྱི་བླ་
སྲོག་ལས་བཏོན་པའི་དྲན་ཤེས་ཤིག་ལ་ངོས་འཛིན་གྱིན་མེད་པ་དེ་རེད་འདུག
སྐྱ་བོས་དེ་དག་རེ་རེ་བཞིན་ལོ་མ་ཆེན་པོའི་ངོས་སུ་ཕབ་སྟེ་དམུ་རྒོད་ལྟ་
བུའི་མི་གཅེར་བུ་བ་དེ་ཚོར་རེ་རེ་བཞིན་ངོ་སྤྲོད་དང་འདོན་ཐབས་བསླབས་
པས་མི་དེ་དག་གི་སེམས་སུ་ཚད་ལས་བརྒལ་བའི་བག་ཆགས་ཟབ་མོ་ཞིག་
224



རེ་རྐང་གླིང་གི་སྒྲུང་ཐུང་། བརསྣང་གི་མགོ་འཁོར་ཕོ་བྲང་།
བཞག་པ་ནི་ཁོ་རང་སྟོན་པ་སངས་རྒྱས་ཀྱི་མཛད་པ་ཙམ་དུ་ཝ་ར་ཎ་སི་ནས་
ལྔ་སྡེ་བཟང་བོར་བདེན་པ་བཞི་ལས་བརྩམས་པའི་ཆོས་ཀྱི་འཁོར་ལོ་བསྐོར་བ་
དང་གཉིས་སུ་མེད་པར་གྱུར།
ཁོས་རྫུ་འཕྲུལ་གྱི་རོ་ནུས་ལྡན་པའི་དབྱངས་གསལ་དག་མི་རྣམས་ལ་
བསླབས་པས་ཀྱང་སྐོམ་པ་སེལ་བྱེད་ཆུ་མིག་ཅིག་གཟུངས་སྔགས་གང་ལས་
ཀྱང་བཞུར་མ་ཡོང་བས་ན་སྐྱ་བོ་རང་ཉིད་རང་ལ་ཡིད་ཆེས་མེད་པའི་སེམས་
བྱུང་དེས་ཁོ་རང་སངས་རྒྱས་སུ་བཀུར་བའི་མི་སྣ་དེ་ཚོ་དང་ཁ་གྱེས་ཏེ་ཆུ་
མགོ་འཚོལ་བའི་ལམ་ལ་ཞུགས།
ཁོ་དེ་ལྟར་ཉིན་མཚན་ལྟོས་མེད་དུ་སྐམ་དྲགས་པའི་ཆུ་རྒྱུན་གྱི་བཞུར་
ཤུལ་དེ་བསྙེགས་ནས་སོང་སོང་བའི་མཐར་ཐུག་གཤོང་ས་ཆེན་པོ་ཞིག་ཏུ་གྱུར་
པའི་བྱེ་ཐང་ཞིག་ལ་ལྷགས་ཤིང་གཤོང་སའི་ནུབ་རྒྱུད་དུ་དཔལ་འབར་མཐོན་
པོར་སྒྲེང་བའི་ལྷ་མོ་ཞིག་གི་འཇིམ་བརྙན་དེ་བྱེ་རླུང་གི་རྩུབ་བརྡར་ཁྲོད་སྡུག་
བསྔལ་ཆེན་པོའི་ཁ་གདངས་བཞིན་ཡོད་པ་མཐོང་།
སྐབས་དེ་ལ་ཀླད་པ་འཕྲུལ་ཆས་ཀྱིས་བཟོས་པའི་ཙི་གུ་ཞིག་རྒྱུག་ཡོང་སྟེ་
སྐྱ་བོའི་གདོང་ལ་ལྟ་བཞིན“ཁྱོད་ལ་ལྷ་སྒྲུང་ནང་གི་ཁྱད་ཆོས་ཕུན་སུམ་ཚོགས་
པོ་འདུག་པས་མི་ཡུལ་དུ་འཚོ་གཞེས་གནང་མི་རུང་། ངོ་མ་ཁྱོད་མཐོང་བས་
བདག་གི་སེམས་ལ་ཚིག་མཛོད་ཁྲོད་ཀྱི་ཞི་བདེ་ཞེས་པའི་ཐ་སྙད་དེའི་བྱུང་བ་
225



རེ་རྐང་གླིང་གི་སྒྲུང་ཐུང་། | བར་སྣང་གི་མགོ་འཁོར་ཕོ་བྲང་།
ཤར་ཡོང་། རེད་ཡ། ངས་སྔོན་ཞིག་ནས་བདག་ཅག་གི་རང་བྱུང་ཁམས་འདི་
ལ*Peace is better than war”(ཞི་བདེ་རང་འཐབ་འཁྲུག་ལས་མཆོག་
ཏུ་དགེ)ཞེས་བཤད་མྱོང་ཡོད”ཅེས་དབྱིན་སྐད་ཀྱིས་ཤུགས་རིང་ནར་ནར་དུ་
འབྱིན་བཞིན་མགོ་བོ་སྨད་སོང་། །
སྐྱ་བོ་སྐྲག་སྣང་དང་བཅས“ཝེ། ས་འདིར་བརླན་གཤེར་གྱི་ཆུ་ཐིགས་
ཙམ་ཡང་འཚོལ་དཀའ་བ་ཡིན་ན་ཁྱེད་རང་ཇི་ལྟར་འཚོ་གནས་བྱེད་དགོས་
སམ”ཞེས་དྲིས་དུས།
ཙི་གུ་དེ་སྐྲག་སྣང་སྤུ་ཙམ་ཡང་མེད་པར་ཕྱིར་གོམ་པ་འགའ་གྱེས་རྗེས་
ལྕགས་ཀྱི་ཁུང་བུ་ཞིག་ལ་མཛུབ་མོ་བཙུགས་ཏེ་“་ངས་ཚན་རིག་ཟ་བཞིན་
ཡོད”ཅེས་བརྗོད་བཞིན་ཁུང་བུ་དེའི་ནང་དུ་འཛུལ་སོང་།
རྒྱང་རིང་ནས་བསྒྲགས་པའི་དབྱངས་གསལ་གྱི་གླུ་སྒྲ་ཞིག་གིས་བསམ་
ཡུལ་ལས་འདས་པའི་དོན་ཞིག་བསླངས་ཡོང་བ་ནི་སྐྱ་བོ་རང་ལྔ་ལམ་དུ་གྱུར་
ཅིང་རང་གི་བེམ་རོ་དེ་གངས་རི་ཆེན་པོ་ཞིག་ཏུ་གྱུར་ནས་གནམ་སའི་རྒྱ་
ཁྱོན་དུ་ཐེ་བའི་ཀ་བ་རིང་བོ་ཞིག་དང་གཉིས་སུ་མེད་པར་མཐོ་ནས་མཐོ་རུ་
འཕགས་བྱུང་བ་དེ་རེད།
ས་སྒང་གི་ཆེས་མཐོ་ས་ན་ལུས་ཡོངས་རྨ་ཁས་ཁྱབ་པའི་གངས་རི་ཞིག་
226



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
བརྟན་བརླིང་ངང་གཟི་བརྗིད་དུ་འགྲེང་བ་དེའི་མིང་ལ་ཡོངས་གྲགས་
སུ་་གངས་རིན་པོ་ཆེ”ཟེར་ཞིང་དེ་ཡི་ཉེ་འདབས་སུ་ལྷགས་པའི་མི་དེ་དག་ལ་
འཚོ་གཞེས་ཀྱི་གོ་རིམ་ཤིན་ཏུ་ཆ་ཚང་བར་གནས་པས་རྩྭ་ཐང་དང་གཙང་
བོ། མཚོ་མོ་བཅས་ཀྱི་མཚོན་དོན་དུ་རུང་བའི་རང་བྱུང་གི་མཛེས་པ་སྐོར་
ཞིག་ཀྱང་ཁོ་ཚོ་དང་འབྲལ་ཐབས་མེད་པར་རྟག་བརྟན་དུ་གནས་ཡོད་འདུག
སྐབས་འདིར་སྐྱ་བོའི་མིག་ཟུང་ལ་འོད་སྣང་ཞིག་ཤར་བ་ཙམ་དུ་རང་
ལུས་ཧྲིལ་བོ་གངས་འཁྱག་ཅིག་དང་འདྲ་བར་ཁང་སྟོང་ཞིག་ན་དྲན་མེད་དུ་
བརྒྱལ་བ་ཤེས་སོང་། །
ཕྱི་རོལ་ན་ལྷགས་རླུང་གི་རྒྱུ་བ་དྲག་ཏུ་འདུར་བས་ཀྱང་ཉམ་ཆུང་བའི་
སློབ་མ་རེ་གཉིས་ཤིག་གིས་དབྱངས་གསལ་སྐྱོར་བའི་གདངས་དབྱང་དེ་
འདབ་དྲུག་གི་ཁ་བ་ཞིག་དང་འདྲ་བར་དལ་གྱིས་ཁོའི་རྣ་ལམ་དུ་གཤེགས་
ཡོང་། ཀ་ཁ་ག་ང་། ཅ་ཆ་ཇ་ཉ། ཏ་ཐ་ད་ན། པ་ཕ་བ་མ། ཙ་ཚ་ཛ་ཝ། ཞ་ཟ་
འ་ཡ། ར་ལ་ཤ་ས། ཧ་ཨ། ཨི་ཨུ་ཨེ་ཨོ།།
༢༠༠༢ལོར།
《མཚོ་སྔོན་བོད་ཡིག་གསར་འགྱུར》སྟེང་སྤེལ།
227



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ཟུར་བཀོད།
ཁོ་བོར་མཚོན་ན་སྒྲུང་གཏམ་རྩོམ་པར་ཉམས་མྱོང་ལས་ཤེས་
རབ་གཙིགས་སུ་འཛིན་པར་མོས།
---མཚོ་སྔོན་བོད་ཡིག་གསར་འགྱུར་ཁང་གི་གསར་འགོད་པ་ཁྲི་སེམས་
དཔའི་དྲི་བར་ལན་བཏབ་པ།
ཁྲི་སེམས་དཔའ། སྐུ་ཞབས་རེ་རྐང་གླིང་ལགས། ཉེ་ཆར་བདེ་མོ་
ཡིན་ནམ།
རེ་རྐང་གླིང་། བདེ་མོ་ཡིན། གསར་འགོད་པ་ལགས་བདེ་མོ།
ཁྲི་སེམས་དཔའ། ཀློག་པ་པོ་མང་པོས་ཁྱོད་ཀྱི་སྒྲུང་གཏམ་དེ་ཅུང་
གོ་དཀའ་བ་ཅན་རེད་ཟེར། ཁྱོད་ཀྱི་སྒྲུང་གཏམ་བཀླག་པར་ཐབས་ལམ་འདྲ་
ཡོད་དམ། ཡང་ན་ཁྱོད་ཀྱིས་རང་གི་སྒྲུང་གཏམ་གྱི་ཐད་ནས་ཀློག་པ་པོར་
གསལ་བཤད་རེ་བྱས་ན་ཆོག་གམ། །
རེ་རྐང་གླིང་། ཀློག་པ་པོ་མང་པོ་ཞེས་པ་གསར་འགོད་པ་ཁྱེད་ཀྱིས་
རྟོག་བཟོ་བྱས་པ་ཙམ་དུ། དངོས་ནས་བཤད་ན་ད་ལྟའི་བོད་ཀྱི་རྩོམ་རིག་གི་
ཁ་ཕྱོགས་དེ་ཡིག་རྨོངས་པ་གཙོ་ཆེར་དམིགས་པའི་གོ་སླའི་འབོལ་རྩོམ་གྱི་
རིགས་ཡིན་པས། སྒྲུང་གཏམ་ཀློག་མཁན་ཉིན་རྒྱུན་ཇེ་ཉུང་དུ་འགྲོ་གིན་ཡོད་
228



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
ལ། ལྷག་པར་དུ་དེང་རབས་གསར་མའི་ལུགས་ཀྱི་སྒྲུང་གཏམ་སེམས་ཞིབ་
མོས་ཀློག་མཁན་ནི་རྩོམ་སྒྲིག་པ་དང་རྩོམ་པ་པོ་རང་ཉིད། དེ་བཞིན་རྩོམ་པ་
པོ་གང་དེའི་གྲོགས་པོ་རེ་གཉིས་ཤིག་ལས་མེད་པ་ངས་ཧ་གོ་ཡོད།
སྤྱིར་ན་སྒྱུ་རྩལ་བརྩམས་ཆོས་གང་ཞིག་ཡིན་ཡང་“གོ་དཀའ་བ”ཞེས་
པ་དེ་སྣང་ཚུལ་གཉིས་ཀྱི་ངོས་ནས་གོ་བ་བླངས་ན་འགྲིག་བསམ་སྟེ། གཅིག་
གིས་ནི་སྒྱུ་རྩལ་གྱི་འཚོལ་སྙེག་རང་བཞིན་ལ་དང་བ་ཆེན་པོས་རང་གི་ཤེས་
རབ་དམན་སར་བཀོད་དེ་བརྩམས་ཆོས་དེ་ཉིད་ལ་གཟིགས་གཟོས་ཀྱིས་“གོ་
དཀའ་བ”ཞེས་འབོད་ཀྱིན་ཡོད་ལ། ཅིག་ཤོས་ཀྱིས་ནི་རང་གི་མཐོང་ཐོས་
མྱོང་གོམས་ལག་ཆ་བྱས་ཏེ་བརྩམས་ཆོས་ཀྱི་མགོ་མཇུག་བར་གསུམ་ལ་ཚད་
ཤིང་བཙུགས་ནས་ལྟོས་བཅས་ཀྱི་གོ་སྦྱོར་དེ་ལས་ད་གཟོད་“གོ་དཀའ་བ”ཞེས་
བརྗོད་ཀྱིན་ཡོད་མོད། རང་རེའི་བོད་ཀྱི་ཀློག་པ་པོ་དག་ལ་མཚོན་ན་“གོ་
དཀའ་བ”ཞེས་པ་དེ་རང་གི་འདོད་འདུན་ཙམ་པོ་ཞིག་གམ་དགའ་ཁ་འཁྱེར་
ཕྱོགས་ཁོ་ན་ཞིག་གིས་ཐག་གཅོད་ཀྱིན་ཡོད་པས། རང་ཉིད་རྩོམ་འབྲི་མཁན་
ཞིག་གི་ངོས་ནས་བཤད་ན། དོན་དུ་ངས་བོད་ཀྱི་ཀློག་པ་པོ་དེ་དག་གི་“གོ་
དཀའ་བ”ཞེས་པ་དེ་དངོས་ནས་“གོ་དཀའ་བོ་ཞིག་རེད། །
བདག་གི་སྒྲུང་གཏམ་གྱི་ཐད་ནས་བཤད་ན། ངོ་མ་ཁ་སྐྱེངས་པའི་
ཚུལ་དེ་ད་སྔའི་བར་དུ་སྒྲུང་ཐུང་བཅུ་ཕྲག་ཅིག་ལས་ཐ་ན་སྒྲུང་འབྲིང་ཙམ་
229



རེ་རྐང་གླིང་གི་སྒྲུང་ཐུང༌། བར་སྣང་གི་མགོ་འཁོར་བོ་བྲང་།
ཡང་འགྲུབ་མེད་པས་ན། “ངའི་སྒྲུང་གཏམ”ཟེར་རྒྱུ་ད་དུང་སྔ་སོང་སྙམ་
ནའང་། ཀློག་པ་པོ་དག་ལ་བརྗོད་འདོད་པ་ཞིག་ནི་ང་རང་སྒྲུང་གཏམ་དང་
སྙན་ངག་གཉིས་ཀ་འབྲི་མཁན་ཞིག་ཡིན་ལ། ལྷག་ཏུ་དེ་གཉིས་ལ་“ཡིད་
ཆེས་ཀྱི་དད་པ་བརྟན་པོ་ཡོད་མཁན་ཞིག་ཡིན་པས་རྩོམ་ཐབས་མི་འདྲ་བ་
དེ་གཉིས་གང་ཡིན་རུང་གཅིག་གིས་གཅིག་ལ་ཤན་ཐེབས་ཀྱིན་ཡོད་པ་དེ་
དང་། གཉིས་ཀའི་གཞི་མཐུན་ས་དེ་གཙོ་ཆེར་སེམས་ཁམས་ཀྱི་ཚོར་བ་ཤ་
སྟག་ཅིག་གཙིགས་ཆེན་དུ་བཟུང་དྲགས་པས་ན་ཡུལ་ཡིད་བསྲེས་སྦྱོར་གྱི་སྣང་
ཚུལ་འབྱུང་བའང་རྒྱུན་ལྡན་གྱི་མཚོན་ཐབས་ཤིག་ཡིན་པས། བདག་གིས་
ནམ་ཡིན་ཡང་སྒྲུང་རྩོམ་གྱི་ཁྲོད་དུ་གཏམ་རྒྱུད་ཐུང་ངུའི་རིགས་དང་གསུང་
རབ་ཁྲོད་ཀྱི་ཚིག་གི་བརྡ་རྟགས་སོགས་བེད་སྤྱད་དེ་གསལ་བཤད་འདྲ་རྒྱག་
གིན་ཡོད་ལ། དེ་དག་སྐབས་འགར་སྙན་ངག་ཅིག་གམ་སྒྲུང་གཏམ་ཞིག ཡང་
ན་གློག་བརྙན་དང་ཡིག་རིགས་གཞན་ཞིག་གི་ཁུངས་སྣེ་གཞིར་བཟུང་སྟེ་ངོ་
སྤྱད་ཡོད་པས། རང་ཉིད་ལ་མཚོན་ན་ཚིག་ཉུང་ཉུང་ཞིག་གིས་རང་གི་མཚོན་
འདོད་པ་དེ་གསལ་གྲོལ་ཐུབ་པའི་དགའ་ཚོར་གྱིས་བརྟས་ཡོད་ནའང་། ཀློག་
པ་པོ་དག་ལ་མཚོན་ན་ཤ་ལྷོད་པའི་གོ་སྐབས་འཕྲོག་པའི་སྡུག་བསྔལ་ལྟ་བུ་རེ་
འབྱུང་བའང་ཆོས་ཉིད་དུ་འཕྲོས་ནས་ཡོད་པས། བདག་གི་སྒྲུང་གཏམ་ལྟ་བུ་
དག་ལ་ཞིབ་འཇུག་པ་དག་གིས་འགྲེལ་བརྗོད་བྱས་པའི་རྗེས་སུ་མ་གཏོགས་
230



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ཀློག་མཁན་མང་པོ་ཞིག་གིས་དགའ་བསུ་མི་འཐོབ་པ་ངས་སྔོན་ཞིག་ནས་ཤེས་
ཁྲི་སེམས་དཔའ། ཀློག་པ་པོ་མང་པོར་མཚོན་ན། བྱུང་རིམ་
གསལ་བོ་ཞིག་མེད་ཚེ་སྒྲུང་གཏམ་མུ་མཐུད་དུ་ཀློག་པའི་འདུན་པ་ཡོད་ཀྱི་མི་
འདུག ཁྱོད་དེར་ལྟ་ཚུལ་ཅི་ཞིག་ཡོད། །
རེ་རྐང་གླིང་། སྒྱུ་རྩལ་གྱི་བྱ་བ་གང་ཞིག་ཡིན་ཡང་དུས་བསྟུན་
སྔོན་བསྐྱོད་ཀྱིས་འགྱུར་བའི་ངོ་བོ་རུ་གྲུབ་ཀྱིན་ཡོད་པ་དེ་བཞིན་སྒྲུང་གཏམ་
གྱི་འཕེལ་རིམ་དེ་ཡང་ཐོག་མར་《ཧི་མའི་ལོ་རྒྱུས་སྙན་རྩོམ》སོགས་གཅོད་
མཚམས་ཕྱེ་བའི་སྙན་ངག་གི་མཚོན་ཐབས་ཀྱིས་རབ་བྱས་ཏེ་སྐད་ཆ་དང་བྱུང་
རིམ་སོགས་རིམ་གྱིས་གྲུབ་པ་ཞིག་ཡིན་མོད། དུས་རབས་འདི་ལྟ་བུར་མཚོན་
ན་བྱུང་རིམ་རྐྱང་བའི་ངོས་ནས་སྐད་ཆ་བཤད་པ་ནི་ཁོ་བོར་མཚོན་ན་ཅུང་
རྗེས་ལུས་ཐེབས་པའི་བསམ་ཕྱོགས་ཤིག་ལ་ངོས་འཛིན་རྒྱུ་ཡིན། རྒྱུ་མཚན་ནི་
བྱུང་རིམ་གཙིགས་ཆེན་དུ་འཛིན་པའི་དུས་སྐབས་དེ་གཙོ་བོ་ཨུ་རི་སིའི་རྩོམ་
རིག་ལ་གཟི་དཔལ་འབར་བའི་དུས་སྐབས་དག་སྟེ་ཆ་འཕྲིན་གྱི་འགན་ཐམས་
ཅད་ཤོག་བུ་ཁོ་ནས་འཁུར་ཚར་བའི་དུས་དེ་འདྲ་ཞིག་ཡིན་པ་ལས། ད་ལྟ་
འཛམ་གླིང་གི་མིའི་ཀློག་ཤེས་ངོས་སྙོམས་ཅན་དུ་འཕྲོས་པའི་དུས་འདི་འདྲར་
གློག་བརྙན་སོགས་ཀྱི་ལྟ་རྒྱུ་དེས་མི་རྣམས་ལ་མང་ཐེ་ཆིའི་ཐབས་རྩལ་སོགས་
231



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་འོ་བྲང་།
རང་བཞིན་གྱིས་གོམས་སུ་བཅུག་ཡོད་པས་ན་བྱུང་རིམ་གསལ་མིན་ཞེས་པ་
དེ་ཡང་སྐད་ཆ་ལྷག་མ་ཞིག་རེད་འདོད་ལ་གཙོ་བོ་དུས་རབས་ཀྱི་མིག་དབང་
དང་འཚམ་པའི་རྩོམ་ཡིག་གི་འགྲོས་ཚུལ་ཞིག་ལ་ཁ་ལོ་དཀྱོག་ཐུབ་པས་ཀློག་
པ་པོ་དག་ལ་གལ་ཆེ་བའང་དེ་འདྲ་ཞིག་ཡིན་རྒྱུ་རེད་བསམ་ཀི ཡང་གཅིག་
བཤད་ན་ཁོ་བོ་ནི་སྒྲུང་རྩོམ་ལ་སྒྲུང་རྩོམ་གྱི་རང་སྐྱ་ཐུབ་པའི་ཁྱད་ཆོས་ཤིག་
དགོས་སྙམ་པ་དེའི་རིགས་ཡིན་པས། ངས་ནམ་ཡང་ཅེ་ཁུའི་སྒྲུང་རྩོམ་མཁས་
པ་མུས་ལན་ཁོན་ཏི་ར་ཡི་“དེང་རབས་སྒྲུང་གཏམ་ཞེས་པ་གློག་བརྙན་ལ་
བསྐྲུན་ཐབས་མེད་པ་ཞིག་ལ་གོ་ན་འགྲིག”ཅེས་པ་དེ་རང་གི་ཁ་ཕྱོགས་གཙོ་
བོ་ཞིག་ལ་དམིགས་ཀྱིན་ཡོད།
ཁྲི་སེམས་དཔའ། ད་ལྟ་མང་མང་གིས་སྒྱུ་རྩལ་གཙོ་བོར་འཛིན་
པའི་སྒྲུང་གཏམ་དང་། བྱུང་རིམ་གཙོ་བོར་འཛིན་པའི་སྒྲུང་གཏམ་ཞེས་སྒྲུང་
གཏམ་ལ་རིགས་གཉིས་དགར་གྱིན་འདུག ད་དུང་ཁ་ཤས་ཀྱིས་ཁྱོད་ཀྱི་སྒྲུང་
གཏམ་དང་ཆ་འདྲ་བ་དག་སྒྱུ་རྩལ་གཙོ་བོར་འཛིན་པའི་རིགས་སུ་རྩི་བཞིན་
འདུག ཁྱོད་ཀྱིས་དེ་གཉིས་ལ་གོ་བ་ཇི་ལྟར་ལེན་བཞིན་ཡོད། གཞན་སྒྲུང་
གཏམ་ཁྲོད་ཀྱི་སྒྱུ་རྩལ་ཞེས་པ་དེ་རབ་རིབ་མག་མོག་གི་ཆ་དེ་ལ་གོ་བ་ལེན་པ་
ཡིན་ནམ། ཡང་ན་ཅི་ཞིག་ཡིན།
རེ་རྐང་གླིང༌། བྱུང་རིམ་དེ་ཡང་སྒྲུང་གཏམ་གསར་རྩོམ་གྱི་སྒྱུ་རྩལ་
232



རེ་རྐང་གླིང་གི་སྒྲུང་ཐུང༌། བར་སྣང་གི་མགོ་འཁོར་ཕོ་བྲང་།
རྩོམ་ཐབས་ཤིག་ཡིན་པས། རིགས་དེ་ལྟར་དབྱེ་བ་ནི་ཁོ་བོར་མཚོན་ན་ཅུང་
མི་འགྲིག་བསམ་གི གལ་སྲིད་སྒྲུང་གཏམ་ལ་རིགས་གཉིས་ངེས་པར་བཀར་
དགོས་པའི་དབང་དུ་བཏང་ན། ཁོ་བོས་ནི་ཕྱི་དངོས་པོའི་ཉམས་འགྱུར་
མཚོན་པའི་སྒྲུང་གཏམ་དང༌། ནང་སེམས་ཀྱི་འགྱུར་བ་མཚོན་པའི་སྒྲུང་
གཏམ་ཞེས་དགར་ངེས་ཡིན། དེ་ཡང་གཙོ་བོ་ཁྱེད་རང་གིས་ཤོད་ཀྱིན་པའི་
བྱུང་རིམ་ཞེས་པ་དེ་གང་འདྲ་ཞིག་ལ་ངོས་འཛིན་དགོས་པར་ཕན་ཚུན་གོ་བ་
ལོག་ས་ཡོད་སྲིད་སྲིད་མོད། བྱུང་རིམ་དེ་གཙོ་བོ་རྗོད་བྱེད་ཀྱི་ཚིག་ལ་གལ་
འབྲེལ་ཆེ་བས་ཁོ་བོར་མཚོན་ན་དེ་ཉིད་རྩོམ་པ་པོས་སྦྱངས་གོམས་ཀྱི་བྱང་ཆ་
ཞིག་གམ། ཡང་ན་ལྷན་སྐྱེས་ཀྱི་སྨྱུག་རྩལ(ཤེས་རབ་དང་ཆ་འདྲ)ཞིག་ལ་རག་
ལས་པ་མ་གཏོགས་སྤྱི་ཡི་གནས་ལུགས་ཤིག་ལ་གོ་བ་སྦྱར་ས་མི་འགྲོ་སྙམ་གི
དེ་བཞིན་ང་རང་གི་སྒྲུང་གཏམ་དེ་གཙོ་བོ་ནང་སེམས་ཀྱི་འགྱུར་བ་
མཚོན་པའི་སྒྲུང་གཏམ་གྱི་ཁུངས་སུ་འདུས་པ་ཡིན་ལ། སྒྲུང་གཏམ་ཁྲོད་ཀྱི་
སྒྱུ་རྩལ་ཞེས་པ་ཐད་ཀར་རབ་རིབ་མག་མོག་ཅིག་ལ་གོ་ན་མི་འགྲིག་སྟེ། དེང་
རབས་སྒྲུང་གཏམ་ལ་རྩོམ་པ་པོས་བསམ་བཞིན་བཏོན་པའི་སྒྱུ་རྩལ་གྱི་ཡག་
སྣང་དང་བསམ་བཞིན་མ་ཡིན་པའི་སྒྲུང་གཏམ་རང་ངོས་ཀྱི་སྒྱུ་རྩལ་ཡག་
སྣང་གྲུབ་སྟངས་ཤིག་ཡོད་པས་ན། སྐབས་འགར་བརྩམས་ཆོས་ཀྱིས་ཀློག་པ་
པོར་བཞག་པའི་སྒྱུ་རྩལ་གྱི་བྱང་ཐབས་དེ་རྩོམ་པ་པོ་རང་ཉིད་ལ་གསལ་ཁ་
233



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
གྲོལ་རྒྱུ་མེད་པའི་དུས་སྐབས་ཀྱང་འབྱུང་སྲིད་པས། སྒྲུང་གཏམ་ཁྲོད་ཀྱི་སྒྱུ་
རྩལ་ཞེས་པ་ཁོ་བོས་བལྟས་ན་གཙོ་བོ་རབ་རིབ་མག་མོག་ཅིག་ལ་འཇུག་གིན་
མེད་པར་སྣང་ལ་མ་ངེས་པའི་སྣང་བ་ཟ་ཟིའི་སེམས་ཚོར་ཞིག་གིས་བརྩམས་
ཆོས་དང་ཀློག་པ་པོ་གཉིས་ཀྱི་དབར་ལ་གཟུགས་མེད་ཀྱི་སྦྲེལ་ཐག་ཅིག་འཐེན་
པ་ནས། ཀློག་པ་པོ་གང་དེའི་ཤེས་རབ་ཀྱི་ཚད་གཞི་ལྟར་སྣང་མིན་གསལ་
མིན་གྱི་ཁ་དོག་ཅིག་དེ་ཉིད་དུ་མྱངས་ཐུབ་པ་དེ་དང་། ལྷག་ཏུ་སེམས་ཉོབ་
པའི་སྡུག་བསྔལ་གྱི་འབྱུང་རྩ་དེ་སྔོག་བཤེར་གྱིས་རང་གི་རྟོག་པ་འོག་མའི་
སྣོད་དུ་རུལ་ཟིན་པའམ་ཡང་ན་གསང་བའི་གནས་སུ་གབ་སྦས་བྱས་པའི་རང་
གི་སེམས་རྨ་དེ་ལ་སྨན་བཅོས་བྱ་ཐུབ་པའི་ཐབས་རྩལ་དེ་འདྲ་ཞིག་ལ་གོ་ཡི་
ཡོད།
ཁྲི་སེམས་དཔའ། ཁྱོད་ལ་ཤན་ཤུགས་ཐེབས་མྱོང་བའི་སྒྲུང་གཏམ་
པ་གང་དག་ཡོད། ཁོ་ཚོའི་སྟེང་ནས་ཁྱོད་ཀྱིས་ཅི་ཞིག་ལེགས་ཆ་རུ་བསམ་སྟེ་
དང་ལེན་བྱས་པ་ཡིན། །
རེ་རྐང་གླིང་། ང་རང་ལ་ཤན་ཤུགས་ཐེབས་མྱོང་མཁན་གྱི་སྒྲུང་
གཏམ་པ་ཞེས་ན་སྐད་ཆ་འདི་བཤད་དཀའ་མོ་ཞིག་ཡིན་ཡང་། ཁོ་བོས་
བཀླགས་མྱོང་བའི་སྒྲུང་གཏམ་དག་ལས་ཧ་ཅང་གིས་སྤྲོ་བ་ཡོད་པའི་སྒྲུང་
གཏམ་མཁས་པ་ལ་དབྱིན་ཇིའི་བུད་མེད་རྩོམ་པ་པོ་ཝི་ཅི་ཉི་ཡ་ཝེའུ་ཨེར་
234



རེ་རྐང་གླིང་གི་སྒྲུང་ཐུང་། བར་བའི་ཟགོ་འཁོར་ཕོ་བྲད།
ཧྥུ་དང་། ཨེར་ལན་གྱི་ཀྲན་མུའུ་སི་ཆའོ་དབྱི་སི། ཨོ་སི་ཁྲུ་རི་ཡའི་ཧྲི་ལང་
ཚི་ཆི་ཁབ་ཁ་དང་ཨ་རྒན་ཐེན་གྱི་མན་ལིས་ཨེར་ཕུའུ་ཡུས་ནི། ཅེ་ཁུའི་ལུས་
ལན་ཁོན་ཏི་ར་དང་ཧྥ་རན་སིའི་མ་སེ་ཨར་ཕུའུ་ལུའུ་སི་ཐི་སོགས་ཡིན་
ལ། ཝེའུ་ཨེར་ཧྥུ་ཡི་འཚོ་བའི་གདོང་རིས་ངོ་མ་འཚོལ་བའི་སེམས་ཁམས་
སྨྱོ་བ་ཅན་གྱི་འཕྲུལ་ཤེས་དང་ཆའོ་དབྱི་སིའི་མི་གཤིས་ཅན་མ་ཡིན་པའི་
བརྒྱུད་རིམ་ཁྲོད་ཁེར་རྐྱང་གི་མཛེས་པ་སྔོག་པའི་ཐོས་པའི་རྒྱ་ཁྱོན། ཁབ་
ཁ་ཡི་རང་སྣང་གི་འཇིག་རྟེན་མཚོན་པའི་ཤད་མེད་པའི་སྒྲུང་གཏམ་ཆད་
རོ་དག་གི་བསླུ་བྲིད། ཕུའུ་ཡུས་ཧྲིའི་མིའི་གཉུག་གཤིས་ལ་སྦྱར་འདྲེད་
བྱས་པའི་སེམས་ཁམས་ནད་པ་དེ་དང་མུས་ལན་ཁོན་ཏི་རའི་སྒྱུ་རྩལ་གྱི་
དྭངས་གཤིས་སྙེགས་པའི་མཛེས་པའི་བསམ་བློ། ཕུའུ་ལུའུ་སུ་ཐིའི་རྫོབ་ལ་
མ་ཟིང་བའི་རྒྱུག་ཆུ་ལྟ་བུའི་ཕྱིར་དྲན་གྱི་བསམ་བཀོད་རེ་རེ་ནི་ཁོ་བོར་སྒྱུ་
རྩལ་གྱི་ཕུགས་རེ་རྟོགས་སུ་བཅུག་པའི་གདམས་ངག་ལྟ་བུ་ཡིན་ལ། སྒོས་
སུ་སྒྲུང་གཏམ་ལ་ཚད་མཐོ་བའི་མིག་དབང་སྤྲོད་མཁན་ཡང་ཡིན་པས་ན་
རང་གི་སྒྲུང་གཏམ་ལ་ཤན་ཐེབས་ས་མེད་ཅེས་ཀྱང་བརྗོད་དཀའ་མོ་རེད།
ཁྲི་སེམས་དཔའ། ཁྱོད་རང་ན་གཞོན་སྙན་ངག་པ་ཞིག་ཀྱང་ཡིན་པའི་
ཆ་ནས། དེ་སྔོན་པད་མ་ཚེ་བརྟན་གྱིས་བྲིས་པའི་སྒྲུང་གཏམ་《སྙན་ངག་པ་
དུར་ཁྲོད་རྗེས་སུ་དྲན་པ》ཞེས་པ་དེར་དེ་འདྲ་འཐད་ཀི་མེད་ཚུལ་ཁོ་བོས་
235



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ཐོས་མྱོང་། ཁྱོད་ཀྱིས་དེའི་ཐད་ནས་སྐད་ཆ་འགའ་བཤད་ན་ཅི་འདྲ་རེད།
རེ་རྐང་གླིང་། འདྲི་ཚིག་འདི་དངོས་ནས་ཁོ་བོར་དྲིས་པ་ཤིན་ཏུ་
ནས་འགྲིག་སྟེ། དེ་སྔ་བདག་གི་སྒྲུང་གཏམ་ཞིག་གི་ཁྲོད་དུའང་ཐད་ཀར་
འདིའི་སྐོར་ཅུང་ཙམ་གླེང་མྱོང་ཡོད། དེ་ཡང་《སྙན་ངག་པ་དུར་ཁྲོད་རྗེས་
སུ་དྲན་པ》ཞེས་པའི་སྐོར་ལ་དཔྱད་བརྗོད་པ་ཁ་ཤས་ཀྱིས་རྩོད་གླེང་བྱས་
ཡོད་པའང་མཐོང་མྱོང་མོད། དེ་དག་གིས་རྩ་བ་དོར་ཏེ་ཡལ་ཀ་ཤོད་ཀྱིན་
པའི་ཚོར་བ་འདྲ་ང་ལ་སྐྱེས་མྱོང་། སྐད་ཆ་མདོར་དྲིལ་དེ་བཤད་ན་སྒྲུང་རྩོམ་
དེས་དོན་ངོ་མ་སྙན་ངག་པ་གང་དེར་རྗེས་དྲན་བྱེད་ཀྱིན་ནམ་ཡང་ན་ངན་
སྨྲས་བྱེད་ཀྱིན་པ་གང་ཡིན་རྩོམ་པ་པོ་རང་ཉིད་ལའང་གསལ་ཆ་མེད་པ་ཞིག་
བཟོས་ཡོད་པས། དེས་རྩོམ་པ་པོ་དེར་སྐུད་སྣེ་གཅིག་ལ་འབྲེལ་རྒྱུའི་བསམ་
བཀོད་ཀྱི་བློ་སྦྱོང་ངམ་ལངས་ཕྱོགས་མེད་པ་ར་གསལ་བོ་སྤྲད་འདུག དྲང་
མོར་བཤད་ན་དངོས་ཡོད་འཚོ་བའི་ཁྲོད་དུའང་དོན་དེ་འདྲ་འབྱུང་བ་རྒྱུན་
ལྡན་ཞིག་སྟེ་ཐ་ན་རྒྱ་ནག་གི་སྙན་ངག་པ་ཀུའུ་ཁྲིན་ཡང་རིགས་དེ་འདྲར་
གཏོགས་ནས་ཡོད་མོད། མི་འདྲ་ས་ནི་སྙན་ངག་པ་དུར་ཁྲོད་ནི་སེམས་ལྷོད་
ལ་བབས་ཏེ་བཀོད་སྒྲིག་རྒྱག་མཁན་གྱི་ཀླད་པ་དྭངས་པའི་ལག་དམར་ཞིག་
དང་ཀུའུ་ཁྲིན་ཉིད་ལྷ་སྒྲུང་གི་བཟི་སྣང་ཁོ་ནས་མགོ་འཐོམ་པའི་སེམས་ནད་
ཅན་གྱི་ལག་དམར་ཞིག་ཡིན་པ་དེ་རེད།
236



-
-
-
-
རེ་ཆ ང གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
སྒྲུང་གཏམ་འདིའི་སྐོར་ནས་ང་རང་གིས་དངོས་སུ་སྐུ་ཞབས་པདྨ་ཚེ་
བརྟན་གྱི་གདོང་ལ་མཛུབ་གུ་བཙུགས་ཏེ་བསམ་འཆར་བཏོན་སའང་ཡོད་
པས་གླེང་མཚམས་འདི་ནས་ཕྱེ་སྟེ་རྗེས་ཕྱོགས་འདིའི་སྐོར་གླེང་མཚམས་
བཞག་ན་དགའ་སྙམ་གི ཡང་གཅིག་བཤད་ན་རྩོམ་ཡིག་གཅིག་གིས་རྩོམ་པ་
པོ་ཞིག་གི་བསམ་རྒྱུན་མཐའ་དག་མཚོན་མི་ཐུབ་པས་ན། ང་ཚོས་ཀྱང་སོང་
ཚར་བའི་ནོར་འཁྲུལ་ཞིག་ལ་རྗེས་གཅོད་བྱ་རྒྱུའི་ངལ་བ་སྐྱུངས་བར་རིག་
བསམ་པས་ཡིན།
ཁྲི་སེམས་དཔའ། ཁྱོད་ཀྱིས་རྒྱུན་པར་རང་ཉིད་ནི་སྙན་ངག་འབྲི་
མཁན་ཞིག་ལས་སྒྲུང་གཏམ་འབྲི་མཁན་ཞིག་ཏུ་རློམ་བཞིན་འདུག དེ་ནི་
སྙན་ངག་དང་སྒྲུང་གཏམ་གཉིས་ལས་སྒྲུང་གཏམ་མང་པོ་བྲིས་ཡོད་པས་
ཡིན་ནམ། ཡང་ན་ཁྱོད་ཀྱི་སེམས་ནང་དུ་སྙན་ངག་ལས་སྒྲུང་གཏམ་ལ་གོ་ས་
མཐོན་པོ་ཞིག་ཡོད་པས་ཡིན།
རེ་རྐང་གླིང་། ལོ་གཉིས་གསུམ་གྱི་སྔོན་ཞིག་ཏུ་ཁྱེད་རང་གིས་འདྲི་
ཚིག་འདི་འདྲ་ཞིག་དྲིས་པ་ཡིན་ན། ངས་ཐད་ཀར་སྒྲུང་གཏམ་མང་པོ་བྲིས་
པས་དང་རང་གི་ལྟ་ཚུལ་ལ་སྙན་ངག་ལས་སྒྲུང་གཏམ་གོ་ས་མཐོ་གི་རེད་
ཟེར་ངེས་མོད། འོན་ཀྱང་ད་ལམ་ང་རང་གིས་སྙན་ངག་མང་པོ་ཞིག་ཧམ་
ཚོད་ཀྱིས་འབྲི་གིན་ཡོད་ལ། སྒྲུང་གཏམ་གྱི་ཁ་ཕྱོགས་དེ་ཡང་ཀློག་པ་པོ་དང་
237



རེ་རྐང་གླིང་གི་སྒྲུང་ཁྲུང་།[ཟན་ར་གི་མགོ་བར་འོ་བྲང།
བསྟུན་པའི་ཐབས་ཀྱིས་དངོས་ཡོད་ཀྱི་ཕྱོགས་སུ་ཚོད་ལྟ་བྱེད་སྒང་ཡིན་པས་ན་
ལན་འདི་འདེབས་དཀའ་མོ་ཞིག་རེད།
ཁྲི་སེམས་དཔའ། རྒྱ་ཡིག་གི་ན་གཞོན་སྒྲུང་གཏམ་པ་ཀོས་
ཙི(འདི་ལྟར་བརྗོད་དོན་ནི་ཁོ་རང་གྲངས་ཉུང་མི་རིགས་ཡིན)ཟེར་བ་ཞིག་
གིས། རྩོམ་པ་པོ་ལ་རིགས་གཉིས་ཡོད་དེ། གཅིག་ནི་ཉམས་མྱོང་ཅན་གྱི་
རྩོམ་པ་པོ་དང་། ཅིག་ཤོས་ནི་ཤེས་རབ་ཅན་གྱི་རྩོམ་པ་པོ་ཡིན་ཟེར། ཁོས་
ད་དུང་ཁོ་རང་ཉིད་ནི་ཤེས་རབ་ཅན་གྱི་རྩོམ་པ་པོ་ཡིན་པས་ཉམས་མྱོང་
གཙིགས་སུ་འཛིན་པ་མིན་ཟེར། ཁྱོད་ཀྱིས་བལྟས་ན་སྒྲུང་གཏམ་པ་ཞིག་
མཚོན་ན། ཉམས་མྱོང་གཙོའམ་མི་གཙོ། ཁྱོད་རང་ཉིད་རིགས་གང་གི་གྲས་
སུ་གཏོགས།
རེ་རྐང་གླིང་། སྐད་ཆ་དེ་བློ་གཟུ་བོའི་སྐྱེས་པོ་ཤེས་རབ་ཅན་ཞིག་གི་
གཞུང་དྲང་གི་སྐད་ཆ་ངོ་མ་ཞིག་རེད་འདོད། སྤྱིར་ན་རྩོམ་མཁན་གང་ཞིག་
ཡིན་ཡང་སྐྱེས་མ་ཐག་ནས་རྩོམ་ཡིག་འབྲི་ཐུབ་མཁན་ཞིག་ཡོད་མི་སྲིད་པས་
ཉམས་མྱོང་(ལག་ལེན)རིམ་བསགས་ཀྱི་བརྒྱུད་རིམ་དེ་དགོས་ངེས་སུ་སྣང་
ནའང་། མིའི་ལྷན་སྐྱེས་ཀྱི་ཤེས་རབ་དེས་མི་ལ་ལ་ཞིག་གིས་ཚེ་གང་བོར་རྩོམ་
འབྲིའི་ལས་ལ་འབད་ནའང་འབྲས་བུ་ཅི་ཡང་འབྱུང་གིན་མེད་ལ། མི་ལ་ལ་
ཞིག་ཞུགས་མ་ཐག་ནས་སྐད་གྲགས་ཆོད་པའི་སྣང་ཚུལ་ཡང་བྱུང་མྱོང་ཡོད་
338



-
རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང༌།
པས་ན། ཁོ་བོར་མཚོན་ན་ཉམས་མྱོང་ལས་ཤེས་རབ་གཙིགས་སུ་འཛིན་པའི་
ལྟ་ཚུལ་དེར་མོས་པ་ཡོད་ལ། རང་ཉིད་ཀྱང་ཉམས་མྱོང་གཙིགས་སུ་མི་འཛིན་
པའི་རིགས་དེའི་གྲས་སུ་གཏོགས་ཞེས་བརྗོད་ངེས།
ཁྲི་སེམས་དཔའ། བཀྲ་ཤིས་ཟླ་བ་ཟེར་བའི་རྒྱ་ཡིག་གི་རྩོམ་པ་པོ་
དེས་རང་རེའི་བོད་ཀྱི་རྩོམ་སྟེགས་སྟེང་དུ་ཡང་ཤུགས་རྐྱེན་ཟབ་མོ་བཞག་ཡོད་
པར་བཤད། ཁྱོད་ཀྱིས་ཁོའི་སྒྲུང་གཏམ་ཕལ་ཆེར་བཀླགས་ཡོད་རྒྱུ་རེད། ཁྱོད་
ཀྱིས་སྒྲུང་གཏམ་ཁ་ཤས་ཤིག་ང་ནོར་བ་མིན་ན་ཁོས་བྲིས་པའི་སྒྲུང་གཏམ་
དང་ཅུང་འདྲ་ས་འདུག་སྙམ། དེ་ནི་སྟེས་དབང་ཞིག་ཡིན་ནམ། ཡང་ན་ཁྱོད་
ཀྱིས་ཁོའི་འབྲི་ཐབས་དེར་སློབ་སྦྱོང་བྱས་པ་ཡིན།
རེ་རྐང་གླིང་། རེད། ཁོང་གི་སྒྲུང་གཏམ་ཕལ་ཆེ་བ་ཞིག་ངས་
བཀླགས་མྱོང་མོད། ང་ལ་བག་ཆགས་ཆེ་ཤོས་དེ་《བོད་ལྗོངས། རྒྱུན་བུའི་
མདུད་པར་བརྒྱུས་པའི་རྣམ་ཤེས》ཞེས་པ་དེ་ཡིན། སྒྲུང་གཏམ་འདི་དུས་
རབས་སྔོན་མའི་ལོ་རབས་བརྒྱད་ཅུ་བའི་དུས་སུ་རླུང་རྟ་རྒྱུག་པའི་སྒྲུང་རྩོམ་
ཞིག་ཡིན་པས་ན་ཀློག་མཁན་སུ་ལའང་བག་ཆགས་ཆེ་བ་མགྲིན་མཚུངས་
ཡིན་མོད། འོན་ཀྱང་བདག་གི་ལྟ་ཚུལ་གཞན་དག་དང་མི་མཚུངས་པ་ཞིག་
ནི། གཞན་དག་གིས་སྐུ་ཞབས་ཁོང་གི་སྒྲུང་རྩོམ་དེ་གཙོ་བོ་འདྲེས་འཛིང་
ཆེ་བའི་བརྗོད་བྱའི་སྟེང་ན་གླེང་གིན་འདུག་མོད། ཁོ་བོ་ལྟར་ན་ཧ་ལས་ས་
239



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
དེ་རྩོམ་གྱི་རྗོད་བྱེད་ཀྱི་སྟེང་ན་ཡོད་ཀི་བསམ་གི ཡང་དེ་སྔ་རྒྱ་ཡིག་གི་རྩོམ་
སྟེགས་རྣམས་སུ་ཁོང་གི་འབྲི་ཐབས་དེའི་རིགས་ལ་“སྒྱུ་འཕྲུལ་དངོས་ཡོད་
རིང་ལུགས”ཞེས་བཏགས་ཡོད་ནའང་། ངས་བསམ་ན་ཁོང་གི་འབྲི་ཐབས་དེ་
གཙོ་བོ་རྟོག་འགྱུ་མའི་སྒྲུང་རྩོམ་གྱི་ཁོངས་སུ་བལྟས་ན་འགྲིག་གི་བསམ། ལྷག་
པར་དུ་ཁོང་གི་བརྩམས་ཆོས་དེ་བོད་ཡིག་ཏུ་བསྒྱུར་རྗེས་ད་གཟོད་རྟོག་འཆར་
གྱི་ཉམས་བཟོ་དེ་བླ་ལྷག་གིས་ཐོན་ཡོད་ལ་སེམས་ཁམས་ལྷུག་བརྗོད་ཀྱི་རང་
བཞིན་གྱ་ནོམ་པ་ཞིག་ཀྱང་གྲུབ་ནས་ཡོད་འདུག ཁྱེད་རང་གིས་ཤོད་ཀྱིན་
པའི་འདྲ་ས་དེ་གཙོ་བོ་བོད་འགྱུར་མའི་ལམ་ཁ་ན་མ་གཏོགས། མ་ཡིག་ངོ་མ་
རྒྱ་ཡིག་གི་ཁྲོད་དུ་རྙེད་དཀའ་བ་ཞིག་ཡིན་རྒྱུ་རེད་བསམ་གི
དེ་བས་ཁོ་བོ་ལྟར་ན་བཀྲ་ཤིས་ཟླ་བ་དང་ངེད་གཉིས་ཀྱི་འབྲི་ཐབས་གཙོ་
ཆེར་གཅིག་ས་མ་རེད་འདོད།
ཁྲི་སེམས་དཔའ། ཁྱོད་ཀྱི་སྒྲུང་གཏམ་གྱི་ཁ་ཕྱོགས་ས་དེ་གང་ཡིན། །
རེ་རྐང་གླིང་། ངའི་སྒྲུང་གཏམ་གྱི་ཁ་ཕྱོགས་ས་དེ་ཁྱེད་རང་གི་
བཤད་ཚུལ་ལྟར་ན་སྒྱུ་རྩལ་གཙོ་བོར་འཛིན་པའི་འབྲི་ཐབས་ཀྱི་རིགས་སུ་ཐེ་
ཞིང་། དེ་ཡང་གཙོ་བོ་རང་གིས་ཐོག་མ་ཉིད་ནས་འགན་ལེན་བྱས་ཚར་བའི་
དམ་བཅའ་ལྟ་བུ་ཞིག་གམ། བོད་ཀྱི་རྩོམ་སྟེགས་ལ་བྲོ་བ་གསར་བ་ཞིག་གི་
སྒྱུ་རྩལ་ལོངས་སྤྱོད་ཅིག་ཁ་སྣོན་བྱེད་བསམ་པས་ཡིན། དུས་ཚོད་ཀྱིས་འགལ་
240



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
རྐྱེན་འདྲ་མ་བཟོས་ཚེ་ཕྱི་ལོ་རང་གི་དེང་རབས་ལུགས་ཀྱི་སྒྲུང་ཐུང་ཕྱོགས་
སྒྲིག་ཅིག་དཔེ་དེབ་ཏུ་བསྒྲིག་པར་ད་ལྟ་དཔེ་སྐྲུན་ཁང་ལ་འབྲེལ་བ་འཛུགས་
ཀྱིན་པའི་སྒང་ཡིན་ན་དེ་དུས་རང་གི་སྒྲུང་གཏམ་ལ་འཛིན་པའི་ལྟ་ཚུལ་དག་
བརྩམས་ཆོས་ཀྱི་བསྟན་དོན་ལྟར་ར་འཕྲོད་ངེས་ཡིན་བསམ།
ཁྲི་སེམས་དཔའ། ན་ནིང་དོ་ཚིགས་ཁྱོད་ནི་དྲ་ཐོག་ཏུ་ཚ་ཚ་འུར་
འུར་ཡིན་པའི་ན་གཞོན་རྩོམ་པ་པོ་ཞིག་རེད། ཁྱོད་ཀྱིས་བལྟས་ན་དྲ་ཐོག་
རྩོམ་རིག་དང་ཚགས་དེབ་རྩོམ་རིག་གཉིས་ཀྱི་མི་འདྲ་ས་ཅི་རེད། །
རེ་རྐང་གླིང་། དེ་གཉིས་ཀྱི་མི་འདྲ་ས་གཙོ་བོ་དེ་དྲ་ཐོག་རྩོམ་རིག་
ནི་སྨྱན་བྱད་ཀྱི་རིགས་སུ་གཏོགས་ཡོད་པས་རྒྱུག་ལམ་ཡངས་ལ་རོལ་རྩེད་ཀྱི་
ཉམས་བཟོ་ཆེ་བས་ཀློག་པ་པོ་འགུགས་པའི་ཤུགས་ཆེ་བ་དང་། ཚགས་དེབ་
རྩོམ་རིག་དེ་བརྒྱུད་རིམ་གྱི་འོག་ཏུ་སྒྲིག་འཛུགས་ཐུབ་པའི་གཟབ་ནན་གྱི་
ཉམས་མངོན་ཡོད་པས། གཉིས་ཀར་རང་རང་གི་ཁྱད་ཆོས་རེ་འཛོམས་ཡོད་
ལ། ཁོ་བོ་ལྟར་ན་སྔ་མ་དེ་སྦྱང་དེབ་དང་ཕྱི་མ་དེ་འབྲི་དེབ་ཏུ་བལྟས་པས་
ཤིན་ཏུ་འོས་ཤིང་འཚམ་པ་ཞིག་རེད་འདོད།
ཁྲི་སེམས་དཔའ། ཁྱོད་ཀྱིས་བལྟས་ན་བོད་ལ་རྩོམ་རིག་མཐའ་
དཔྱད་པ་ངོ་མ་ཞིག་ཡོད་དམ་མེད། རྒྱུ་མཚན་ཅི་རེད་བསམ་གྱིན་ཡོད།
241



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་
རེ་རྐང་གླིང་། ལྟོས་བཅས་ཀྱིས་བཤད་ན་ཡོད་པ་འདྲ་ཞིག་ཆགས་
ཐུབ་ཡོད་མོད། ངེས་པ་དོན་གྱི་མཐའ་དཔྱོད་པ་ཞིག་མེད་ཅེས་བཤད་ན་
འགྲིག རྒྱུ་མཚན་ནི་བོད་ཀྱི་རྩོམ་རིག་མཐའ་དཔྱོད་པ་དེ་དག་ལ་ཉམས་མྱོང་
དང་ཤེས་རབ་གང་ཆ་ནས་ཤུགས་ཞན་པས་ན་མི་རིགས་གཞན་གྱི་བློ་མིག་ཁོ་
ནས་རང་སྐད་ལ་མཆན་རྟགས་འགོད་ཀྱིན་པ་མ་གཏོགས་བོད་ཀྱི་ཁྱད་ཆོས་
མངའ་བའི་རྩོམ་ཡིག་ཅིག་དཔྱོད་པའི་བློ་མིག་ལྡོངས་ནས་འདུག་ལ། ཐ་ན་
སྙིང་སྟོབས་ཀྱིས་ཀྱང་ལོང་མི་འདུག་བསམ་གི འདི་ཡང་ཕྱོགས་གཞན་ཞིག་
ནས་བཤད་ན་བོད་ཀྱི་སྒྲུང་རྩོམ་དང་སྙན་ངག་གསར་བ་སོགས་རང་སྟེང་གི་
མ་འཁྱོངས་པའི་ལས་ཤིག་ཀྱང་རེད་བསམ་གི་
ཁྲི་སེམས་དཔའ། བོད་ཀྱི་ན་གཞོན་ཚོའི་ཁྲོད་ན་རྩོམ་རིག་ཟེར་བ་
ནི་མི་རང་སྒེར་གྱི་ལས་ཀ་ཞིག་རེད་ཟེར་བའམ། ཡང་ན་རོལ་རྩེད་ཞིག་ཟེར་
བའི་ལྟ་ཚུལ་སྣ་ཚོགས་ཤིག་ལབ་ཀྱིན་འདུག ཁྱོད་ཀྱིས་བལྟས་ན་རྩོམ་རིག་
ཟེར་བ་དེ་ག་འདྲ་ཞིག་རེད།
རེ་རྐང་གླིང༌། མ་གཞི་ང་ཚོ་འཚོ་ཞིང་གོམས་པའི་འཇིག་རྟེན་འདི་
རོལ་རྩེད་ཀྱི་ཁྲོད་དུ་གནས་བཅོས་ཡོད་པ་དང་། ལྷག་ཏུ་ཨ་ཀེན་ཐེན་གྱི་རྩོམ་
པའི་ཁྱུ་མཆོག་བྷོར་ཧི་སི་ལྟ་བུས་ཀྱང་རྩོམ་རིག་ནི་གཟབ་ནན་གྱི་རོལ་རྩེད་
ཅིག་ཁོ་ནར་ངོས་འཛིན་གྱིན་འདུག་པས། རྩོམ་རིག་དེ་ཡང་རོལ་རྩེད་ཅིག་
242



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
ཏུ་བལྟས་ན་མི་འགྲིག་པ་མེད་མོད། འོན་ཀྱང་རྩོམ་འབྲིའི་ལམ་ཁ་བསྙེགས་
ཟིན་པའི་རྩོམ་པ་པོ་ཞིག་ལ་མཚོན་ན་གཙོ་བོ་རོལ་རྩེད་ཀྱི་མཐིལ་རྟོགས་པའི་
དམིགས་པ་མ་བཅངས་པར་རོལ་རྩེད་ཀྱི་ཆེད་དུ་རོལ་རྩེད་གཉེར་ན་རྒྱུ་མཚན་
འདྲ་མེད་ཀི་བསམ་གི ཁོ་བོར་མཚོན་ན་རྩོམ་རིག་ཅེས་པ་ནི་མིའི་སྙེག་ཐབས་
མེད་པའི་འདོད་བློ་ཞིག་མངོན་འགྱུར་བྱ་ཆེད་དཀོན་མཆོག་གིས་ཆེད་དུ་མི་
ལ་བཟོས་པའི་དབང་བོའམ་ཡན་ལག་ལྷག་མ་ཞིག་རེད་འདོད་པས། རང་
གིས་མི་ཕལ་བ་ཞིག་ལ་མ་འཛོམས་པའི་ལག་ཆ་འདི་བེད་སྤྱོད་གཏོང་ཤེས་
དགོས་སྙམ་གི
ཁྲི་སེམས་དཔའ། གཞན་ད་དུང་འགན་འཁྲི་དགོས་མི་དགོས་དང་
འགན་འཁྲི་ཡོད་མེད་ཅིག་རྩོད་ཀྱིན་འདུག དེར་ལྟ་ཚུལ་ཅི་ཞིག་ཡོད།
རེ་རྐང་གླིང་། དེ་ལ་བོད་རང་གི་གཏམ་དཔེ་ཞིག་བཞག་ན་“ཁ་
ཤའི་པགས་པ་གར་འཐེན་འཐེན”ཞེས་པའི་དཔེ་བཞིན་མི་རང་རང་གི་འདོད་
ཚུལ་ལྟར་འཇོག་རྒྱུ་མ་གཏོགས་རྩོད་དགོས་པའི་གནས་ལུགས་ཆེན་པོ་ཞིག་
མེད་ཀི་འདོད།
ཁྲི་སེམས་དཔའ། བོད་ན་ཁྱོད་ཀྱི་འདོད་བློ་དང་མཐུན་པའི་སྒྲུང་
གཏམ་པ་ཡོད་དམ་མེད། རྒྱུ་མཚན་ཅི་ཡིན།
243



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་
E
བུ
རེ་རྐང་གླིང་། བོད་ན་ང་རང་གི་མོས་པ་དང་མཐུན་པའི་སྒྲུང་
གཏམ་པ་མང་པོ་ཞིག་མེད་ཀྱང་ད་ལྟ་ན་གཞོན་གྱི་ཁྲོད་དུ་རེ་བ་བཅའ་སའི་
སྒྲུང་གཏམ་པ་གཉིས་ཡོད་པ་ནི་སྐྱབས་ཆེན་བདེ་གྲོལ་དང་ལྷ་བྱམས་རྒྱལ་
གཉིས་ཡིན། ཡིན་པའི་རྒྱུ་མཚན་ལ་ཁྱེད་རང་གིས་གོང་དུ་ཤོད་པ་བཞིན་
ཁོ་བོ་ལྟར་ན་སྐྱབས་ཆེན་བདེ་གྲོལ་རང་ཤེས་རབ་ཅན་གྱི་རྩོམ་པ་པོ་དང་ལྷ་
འབུམ་རྒྱལ་ཉམས་མྱོང་ཅན་གྱི་རྩོམ་པ་པོའི་དཔེ་མཚོན་ཏུ་བལྟས་པས་ཡིན།
ཁྲི་སེམས་དཔའ། འདི་ག་ཚགས་པར་དུ་སྤེལ་བཞིན་པའི་སྒྲུང་
གཏམ་གྱི་ལེ་ཚན་བརྩམས་ཆོས། རྩོམ་པ་པོ། རྩོམ་སྒྲིག་པ་ཞེས་པར་བསམ་
འཆར་ག་རེ་ཡོད།
རེ་རྐང་གླིང་། 《མཚོ་སྔོན་བོད་ཡིག་གསར་འགྱུར》དེ་ཚགས་ཤོག་
ཅིག་ཡིན་པས་ཆ་ནས་རྩོམ་རིག་གི་ཐད་ལ་བཏོན་པའི་ནུས་པ་ནི་དུས་དེབ་
གཞན་དག་ལས་ཀྱང་ལྷག་ཡོད་ཅེས་ན་གཞན་ཞིག་མི་དགའ་ན་ཐང་མོད། སྣ་
སྒོ་རེ་རེར་རེ་རེའི་ལངས་ཕྱོགས་དང་ལྟ་བ་ཚུགས་ཐུབ་ཏུ་གནས་པའི་ཁྱད་
ཆོས་འདི་ད་ལྟ་གཞན་ལ་ཡོད་མ་ཡིན་པའི་དགེ་མཚན་ཞིག་རེད་ལ། ལྷག་
པར་དུ་བརྩམས་ཆོས་དང་རྩོམ་པ་པོ། རྩོམ་སྒྲིག་པ་ཞེས་པ་འདི་ལྟ་བུར་མཚོན་
ན་ཀློག་པ་པོ་མང་པོ་ཞིག་ལ་བལྟ་ཀློག་གི་གསལ་ཁ་འབྱེད་པའི་ལྡེ་མིག་ལྟ་
བུ་ཞིག་ཏུ་གྱུར་ཡོད་པས་ན་(དགོད་བཞིན་ཀུ་རེ་ཚུལ་དུ)ད་ནས་བཟུང་ངའི་
244



རེ་རྐང་གླིང་གི་སྒྲུང་ཐུང༌། བརནང་གི་མགོ་འཁོར་བོ་ཐང་།
L་
སྒྲུང་གཏམ་ཀློག་མཁན་ཡང་མང་པོ་ཞིག་འབྱུང་རྒྱུ་རེད་འདོད་ཀི དེ་བས་
དེ་རིང་གི་གོ་སྐབས་འདི་བེད་སྤྱད་དེ་ཆེད་དུ་རང་གི་སྒྲུང་གཏམ་གསར་མའི་
གསར་རྩོམ་གྱི་གཤོག་ཟུང་ཡངས་པོར་བརྐྱངས་སུ་བཅུག་པའི་ཚགས་ཤོག་
《མཚོ་སྔོན་བོད་ཡིག་གསར་འགྱུར》དང་དུས་དེབ་《ལྷོ་ཁའི་རྩོམ་རིག་སྒྱུ་
རྩལ》གཉིས་ལ་ཆེད་དུ་ཐུགས་རྗེ་ཆེ་ཞུ་རྒྱུ་ཡིན་ཡིན།
༢༠༠༩ལོའི་ཟླ་༩བའི་ནང་བཅར་འདྲི་བྱས།
245



རེ་རྐང་གླིང་གི་སྒྲུང་ཐུང་བར་སྣང་གི་མགོ་འཁོར་ཕོ་བྲང་
མཇུག་བྱང་།
ང་རང་ཆུང་དུས་ནས་དཔེ་དེབ་ཀློག་པར་ཧ་ཅང་དགའ་སྟེ། རང་ལོ་
ལྔ་དྲུག་གི་དུས་ནས་བཟུང་དཔེ་ཆ་བཀླགས་པའི་དྲན་ཤེས་ཙམ་ད་དུང་
ཡོད། དོན་དངོས་ཐོག་ང་རང་སློབ་གྲྭར་འགྲོ་དུས་ལོ་བདུན་ལ་བསླེབས་
ནས་ཡོད་མོད། ལོ་ལྔ་དྲུག་གི་སྟེང་བརྙན་དེབ་ལ་བལྟས་ཏེ་སྒྲུང་བཤད་
ཤེས་པ་ཆུང་དུས་ཀྱི་གྲོགས་པོ་ཀུན་གྱིས་རྒྱུན་དུ་གླེང་། ཡིན་ན་ཡང་ངས་དེ་
དུས་ཡི་གེ་དངོས་སུ་ཀློག་ཤེས་མིན་ང་རང་གི་དྲན་ཚོད་དུ་མེད་ལ། ཐ་ན་
ཆུང་དུས་ཀྱི་གྲོགས་པོ་དག་ལའང་བཤད་རྒྱུ་མི་འདུག ངའི་ཕ་ལགས་ཀྱིས་
སྐབས་དེའི་བརྙན་དེབ་ཚང་མ་རྒྱ་ཡིག་ཡིན་ཞེས་ངའི་ཡི་གེ་མ་སྦྱངས་སྔོན་
ལ་ཡི་གེ་ཀློག་ཤེས་པའི་“སྒྱུ་འཕྲུལ”དེ་དངོས་ཡོད་ཅིག་མིན་པ་ར་གསལ་
བོར་སྤྲད་སོང་། དེ་ལྟར་ནའང་ཕ་ལགས་ཀྱིས་ང་རང་ཁོང་གིས་མངགས་ཉོ་
བྱས་པའི་《སྦྲང་ཆར》སོགས་རྩོམ་རིག་དུས་དེབ་འགའ་ཕར་སློག་ཚུར་སློག་
བྱས་ཏེ་ཉིན་གང་བོར་ཁྱིམ་དུ་འདུག་ཐུབ་པའི་བྱིས་པ་ཡ་མཚན་ཞིག་ཡིན་
ཟེར། དྲན་ཤེས་དེ་ཙམ་ཞིག་ང་ལའང་ཡོད་དེ། ཉིན་ཞིག་ལ་ཕ་ལགས་ཀྱིས་
246



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
་་་
ང་ལ་ཁུང་དབྱི་ཅི་ཟེར་བའི་རྒྱའི་རྒད་པོ་ཞེ་གྱོང་ཞིག་གི་གཏམ་རྒྱུད་བཤད་
མྱོང་བར། བོད་ཡིག་གི་དུས་དེབ་དེའི་བར་ཤོག་ཏུ་རྒད་པོ་ཞིག་དང་བྱིས་
པ་ཞིག གཞན་རྫ་མ་མང་པོ་ཞིག་གི་སྟེང་ཤོད་ན་སྡོང་བོའི་ཡལ་ག་ལས་
ཆུ་ཐིགས་ཟགས་ཀྱིན་པའི་རི་མོ་ཞིག་ཡོད་པ་ད་ལྟའང་རབ་རིབ་ཅིག་དྲན་
ཐུབ། ཚུལ་དེ་ལྟ་བུ་ཞིག་གི་གནད་ལ་བརྟགས་ན་གནད་དོན་གཞན་ཞིག་
རྟོགས་སྲིད་པ་ནི་ང་སློབ་གྲྭ་མ་སོང་སྔོན་གྱི་ཀློག་ཤེས་དེ་ཡི་གེའི་ནུས་པས་ངོ་
སྤྲད་པ་ཞིག་ནི་མ་ཡིན་པར་རི་མོར་བལྟས་ཏེ་ནང་དོན་ལ་ཟབ་འཇུག་བྱས་པ་
ཞིག་ཡིན་པ་ད་ལྟ་རྟོགས་ཐུབ།
གོང་དུ་ངའི་བྱིས་དུས་ཀྱི་འཚོ་བ་དང་འབྲེལ་བའི་གཏམ་རྒྱུད་ཐུང་ཐུང་
དེ་འདྲ་ཞིག་བཤད་དགོས་དོན་ནི། གཙོ་བོ་ངའི་ད་ལྟའི་རྩོམ་རིག་གི་ལྟ་བ་
དང་ཤིན་ཏུ་འབྲེལ་ནས་ཡོད་པ་དེ། ཆུང་དུས་ནས་ང་རང་རྫུན་གཏམ་རྒྱུར་
དགའ་བ་དང་། ཧ་མི་གོ་བའི་རི་མོ་ཀུན་ལ་མ་རྟོག་ལོག་རྟོག་གི་འགྲེལ་རྒྱག་
རྒྱུར་དགའ་བ་འདི་དག་གིས་ད་གཟོད་ངའི་ད་ལྟ་བའི་རྩོམ་རིག་གི་རྣམ་
འགྱུར་འདི་གྲུབ་པ་གསལ་བཤད་བྱས་ནས་འདུག
དེ་དུས་ང་རང་སློབ་འབྲིང་དུ་སོང་ཡོད། རྒན་ལགས་ཀྱིས་རྩོམ་ཡིག་འབྲི་
247



རེ་རྐང་གླིང་གི་སྒྲུང་ཐུང་།[བར་སྣང་གི་མགོ་འཁོར་ལོ་བྲང་།
དེབ་ཀྱི་སྟེང་ལ་སྨྱུ་གུ་དམར་པོས་བྲིས་པའི་བསྟོད་བསྔགས་སམ་དམོད་ཚིག་
དེ་དག་ནི་ངས་ཆེས་ཐོག་མར་མཉམ་འཇོག་བྱས་པའི་རྩོམ་ཐུང་དག་ཡིན་
ངེས། རྒན་ལགས་ཀྱི་བསྟོད་བསྔགས་ཀྱི་ཚིག་ཐུང་དེ་དག་འཐོབ་ཕྱིར། རང་
འགུལ་སྒོས་དུས་དེབ་སོགས་ཕར་སློག་ཚུར་སློག་བྱས་ཤིང་། དུམ་མཚམས་
མང་པོ་ཞིག་རང་གི་རྩོམ་ཡིག་ཏུ་བཤུ་འབྲི་བྱེད་པའི་ལག་རྩལ་ཁྱད་དུ་
འཕགས་པ་ཞིག་དེ་དུས་འབྱོར་སོང་། ངས་རྩོམ་ཡིག་ལས་བྱ་ཞིག་གི་ཁྲོད་“མི་
རྣམས་སྤྱི་སྤྱོད་རླངས་འཁོར་དུ་ཡར་འཚང་གིན་པ་དེ་ཟླ་ཕྱེད་ལྷག་ལ་ཟ་མ་མ་
ཟོས་པ་ནང་བཞིན”ཞེས་པའི་དཔེ་ཞིག་བཞག་པར། རྒན་ལགས་ཀྱིས་མིས་ཟ་
མ་མ་ཟོས་པར་ཟླ་ཕྱེད་ལྷག་ལ་གསོན་པའི་གནས་ལུགས་ཤིག་ཡོད་དམ་ཞེས་
ང་ལ་བཀའ་འདྲི་གནང་བྱུང་། དྲི་ཚིག་དེས་ངའི་མི་ཚེ་གང་བོར་རྩོམ་འབྲི་
བྱེད་པའི་ཆོད་སེམས་ལ་ལྟ་བ་གསར་བ་ཞིག་རྒྱས་སུ་བཅུག་པ་ནི། མཐོང་རེག་
གི་ཁྲོད་དུ་མྱང་ཐབས་མེད་པའི་གཉུག་གཤིས་ཀྱི་གོམས་པའི་རང་བཞིན་དེ་
ལ་སྒྱུ་རྩལ་རྩོམ་རིག་ཁོ་ནས་བློས་བསླངས་དང་རྟོག་བཟོ་བྱས་ཆོག་པའི་རྩོལ་
བ་དེ་ད་གཟོད་རྩོམ་པ་པོ་ཞིག་ལ་ལྡན་ངེས་ཀྱི་རང་དབང་གཅིག་པུ་ཡིན་པ་
ངེས་ཟིན་སོང་། །
248



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
དགེ་རྒན་གྱི་ལས་གནས་སུ་བྱ་བ་བསྒྲུབས་པའི་ལོ་ངོ་བཞི་བོ་དེ་ང་ལ་
མཚོན་ན་ཆེས་གླེང་རི་ཞིང་རང་གི་རིག་སྟོབས་ལ་རྣམ་དཔྱོད་ཀྱི་ཀློང་བརྡོལ་
བའི་ཚད་དེ་འདྲ་ཞིག་ལ་བསྙེགས་ནས་ཡོད་པ་ནི། གོང་གི་སྒྱུ་འཕྲུལ་ལུགས་
ཅན་གྱི་སྒྲུང་ཐུང་འདི་དག་གསར་རྩོམ་བྱེད་པའི་དབུ་དེ་དུས་བརྩམས་
ཤིང་། འཇིག་རྟེན་དུ་རང་གི་གཤིས་ཀ་དང་ཤིན་ཏུ་འཚམ་པའི་སྐྱེ་བོ་མང་
པོ་ཞིག་ལོ་རྒྱུས་ཀྱི་བར་གསེང་ཀུན་ཏུ་མངོན་ནས་ཡོད་པ་སྟེ། ཁབ་ཁའི་སྨྱུག་
རྩེ་ནས་བབས་པའི་ཀི་ལེར་གོར་སམ་ཧ་སྐོགས་ཤུན་ཅན་གྱི་འབུ་ཞིག་ཏུ་
གྱུར་བ་དང༌། ཝི་ཅི་ཉི་ཡ་ཝེའུ་ཨེར་ཧྥུ་ཡིས་རྩིག་ངོས་ཀྱི་ནག་ཐིག་ཅིག་ལས་
འཁོར་བའི་གཏིང་མཐའ་ལོན་པ། ས་མུའུ་ཨེར་པེ་ཀི་ཏའོ་ཀའོ་ཏོར་སྒུག་པའི་
གྲང་སྣང་ཁྲོད་མིའི་འགུལ་སྐྱོད་ལ་འབྲེལ་ཐག་བཅད་པའི་སྒྱུ་རྩལ་གྱི་དད་
སྣང་། མུས་ལན་ཁོན་ཏི་ར་ཡིས་ལུས་པོ་དང་རྣམ་ཤེས་གཉིས་ཀྱི་འབྲེལ་སྣེ་ལ་
ངོ་ལོག་གི་གྲི་བཙུགས་པ་སོགས་གང་ཡིན་ཡང་གཉུག་མར་གནས་པའི་སེམས་
དང་སེམས་ཀྱི་བྱུང་བ་ལ་ཞིབ་འཇུག་གི་ལམ་གསར་བ་དག་བཙུགས་པ་དེས་
སྤྱོད་འཇུག་དང་ལམ་རིམ་སོགས་མི་ཚེ་གང་ལ་སྦྱངས་པ་བྱས་ཀྱང་མཐའ་མི་
རིག་པའི་འདུ་ཤེས་དེའི་རིགས་ལ་མགོ་རྟིང་བསློགས་ཏེ། དགའ་མ་དང་ལྷན་
དུ་མཐུན་འཇུག་གི་བདེ་བ་ཉམས་སུ་མྱོང་དུས་སུའང་ཐར་བ་དང་ཐམས་
249



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
ཅད་མཁྱེན་པའི་གོ་འཕངས་བསྙེག་ཐུབ་པའི་རང་ལུགས་ཤིག་རང་གི་ལྟ་གྲུབ་
ཏུ་ཚུགས་སོང་བ་དེ་རེད། །
ལས་ཀྱི་ལྷ་ཆེན་པོ་དེས་ཤི་བོ་སྟོང་ཕྲག་ཇི་སྙེད་ཅིག་གི་རྣམ་ཤེས་ལ་བགོ་
བྱ་བརྒྱབ་སྟེ་སེམས་ཅན་བྱེ་བ་གྲངས་མེད་པའི་ཁྲོད་དུ་ང་ལ་ཆེད་དམིགས་
ཀྱིས་བུ་མོ་ཆུང་ཆུང་ཞིག་གི་མི་ཚེ་གདམ་ཀ་གནང་བྱུང་བ་ནི་ངའི་ཤེས་ཚོར་
གྱིས་ཟིན་དུ་མེད་པའི་ཕམ་ཁ་ཞིག་གམ་ཡང་ན་འགྲན་དུ་མི་བཏུབ་པའི་
ལེགས་སྐྱེས་གྱ་ནོམ་པ་ཞིག་ཡིན་པ་ནི་དུས་སྐབས་འདི་ནས་བཟུང་སྟེ་ངའི་
མི་ཚེའི་མྱོང་གོམས་ལ་འགྱུར་ལྡོག་བྱུང་ཞིང་། སྒྱུ་རྩལ་རྩོམ་རིག་ལ་འཛིན་
པའི་རྣམ་འགྱུར་དེ་ཡང་ཕྱོགས་གཉིས་སུ་གྱེས་སོང་། བུ་མོའི་འཚར་ལོངས་
ཁྲོད་ཀྱི་རྒྱུན་ཤེས་དེ་དག་གིས་ངས་དཔེ་སྒྲོམ་ཞིག་ལ་ཟྭ་བརྒྱབ་ཅིང་། ཡང་
བསྐྱར་འཇིག་རྟེན་གྱི་བྱ་དངོས་ཀུན་ལ་ཉམས་ཞིབ་བྱེད་པའི་ཐབས་སུ་ཀྲན་
མི་སི་ཆའོ་ཡིས་སིའི་ཚབ་ཏུ་མི་ལ་རས་པ་དང་ཧྥུ་ལའོ་དབྱི་ཏི་ཡི་ཚབ་ཏུ་རྗེ་
ཙོང་ཁ་པ། བྷོ་ཏི་ལེར་གྱི་ཚབ་ཏུ་དགེ་འདུན་ཆོས་འཕེལ་སོགས་རང་གི་སྔོན་
ཆད་ཀྱི་རྩོམ་རིག་ལ་བཟུང་བའི་རྣམ་འགྱུར་དང་ཐ་དད་པའི་བོད་ཀྱི་ས་སྐྱེ་
རྡོ་སྐྱེ་ཡི་བསམ་བློ་སྨྲ་བའམ་རྩོམ་པ་པོ་མང་པོ་ཞིག་ལ་དང་བ་མཚོན་དགོས་
250



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ཕོ་བྲང་།
བྱུང་སོང་། སྣང་ཚུལ་འདིས་ང་རང་འཇིག་རྟེན་དུ་གཞིས་ཆགས་པའི་གསར་
བུ་ཞིག་ནས་འཚོ་ཚིས་ལ་གདམ་ང་ཡོད་པའི་ཕ་རྒན་ཞིག་ཏུ་བསྒྱུར་བས་
ན། ངའི་གསར་རྩོམ་གྱི་སྨྱུ་གུ་དེ་ལས་དཀར་ནག་གི་མིག་ཆུ་མདོག་མི་གཅིག་
པ་གཉིས་འབབ་པར་བཟོས་སོང་།
སྤྱིར་ན་སོ་སོ་སྐྱེ་བོ་ཞིག་ཡིན་པའི་ཆ་ནས་གདམ་ང་ནི་རང་གི་དབང་ཤེད་
ཀྱིས་ལོངས་ནས་ཡོད་ནའང་། སྨྲ་མི་བཏུབ་པའི་སེམས་ཀྱི་བསླུ་བྲིད་འདི་འདྲ་
བའི་མདུན་སར་ངས་རང་ཉིད་ངོ་མ་ནི་སུ་ཡིན་པར་ཡིད་ཚོད་ཀྱིས་མི་ལོངས་
པས། རང་གི་རྩོམ་རིག་གི་ལྟ་གྲུབ་ཕྱོགས་ལ་གདམ་ག་གསལ་བོ་ཞིག་བྱ་རྒྱུ་
ཤིན་ཏུ་དཀའ་སྟེ། གལ་སྲིད་ངེས་པར་དུ་ངའི་ལྟ་གྲུབ་ཀྱི་རང་བཞིན་ལས་
སྐྱེད་པའི་བརྩམས་ཆོས་བཟང་བོ་ཞིག་ངོ་སྤྲོད་དགོས་ཟེར་ན། ང་ཡིས་དེ་ལ་མ་
འོངས་པ་ཞིག་འཇོག་རྒྱུ་ལས་གཞན་གང་ཡང་མེད། །
༥.
སྒྲུང་ཐུང་འདི་ཚགས་སུ་ཆུད་དེ་དཔར་ཁང་ལ་སྤྲོད་པའི་དུས་ནི་
༢༠༡༢ལོའི་དགུན་ཟླ་བཅུ་བར་ཐོན་ཡོད་ཅིང་། ཕ་ཡུལ་གྱི་མི་སེར་རྣམས་
རྟོགས་པ་སད་དེ་འོད་ཟེར་གྱི་སྒོ་ཆེན་ཞིག་ལ་སྟོབས་ཀྱིས་འཚང་གིན་པའི་
དུས་སྐབས་དང་ཁེལ་ནས་ཡོད་ཙ་ན། མི་སྒེར་གྱི་ངོས་ནས་རང་སེམས་སྣང་
251



རེ་རྐང་གླིང་གི་སྒྲུང་ཐུང་། བར་སྣང་གི་མགོ་འཁོར་ལོ་བྲང་།
བ་སྐྱིད་པོར་བྱས་པའི་སྒྱུ་འཕྲུལ་གྱི་གླུ་དབྱངས་ཤིག་ལེན་པ་ནི་འོས་མེད་པའི་
སྟབས་སུ་བསྙོན་ནས་ཡོད་མོད། མི་ལོ་བཅུ་ཕྲག་ཅིག་ལ་རང་ཤོང་སྤྱིལ་བུ་
ནས་རྩོམ་རིག་གི་“བསམ་གཏན”བསྒོམས་ཏེ་ཡིད་འགྱུར་གྱི་དུངས་ཁ་མཚོན་
པ་ལ་ནི་གོམས་ཤིང་འདྲེས་ནས་ཡོད་པ་དང་། བོད་ཀྱི་རྩོམ་རིག་གི་གཤིན་ས་
ལ་མདོག་མི་གཅིག་པའི་རྩྭ་ཕྲན་རྐང་གཅིག་གི་ཞབས་ཞུ་བསྒྲུབ་ཐུབ་ན་སྙམ་
པའི་ཕན་སེམས་ཀྱིས་ཀུན་ནས་བསླངས་ཏེ་མེ་ཏོག་ཆུང་རུང་ལྷ་རྫས་ཀྱི་དཔེ་
བཞིན་ད་ནི་མི་ཡུལ་ལ་ཟས་རིན་ཙམ་དང་ཕ་མ་གཉིས་གཙོར་མཛད་པའི་
ཡུལ་མི་སྤུན་ཟླ་ལྷན་རྒྱས་དང་དགེ་རྒན། གྲོགས་པོ། མཛའ་གཤིས་ཕྱི་ཐག་
མ་ལྷོད་པའི་བོད་སྐད་ཀྱི་ཀློག་པ་པོ་དག་ལ་སྐྱོ་ལ་སྡུག་པའི་མི་ཚེའི་བྱུང་བ་
འདིའི་ཁྲོད་དུ་བཀའ་དྲིན་སྙིང་བཅངས་ཀྱི་ཞུ་རྟེན་ཞིག་འབུལ་རྒྱུའི་ཐབས་སུ་
དཔེ་དེབ་འདི་དཔར་བ་ཡིན་ནོ། །
མཇུག་མཐར་ཕ་སྙིང་ལྕགས་དང་མ་རིན་ཆེན་མཚོ་གཉིས་གཙོར་མཛད་
པའི་ཁྱིམ་མི་བཟའ་ཚང་དང་བཅས་པར། རྣམ་ཀུན་དཔེ་ཁང་ནས་ཕྱིར་
འབུད་རྒྱུ་མེད་པའི་རང་གི་ཁེར་རྐྱང་གི་གཤིས་ཀ་དེས་ཁྱེད་ཅག་གི་འཚོ་བའི་
སྒྲིག་གཞིར་ཕོག་ཐུག་བཏང་བའི་རྒྱུ་སྔོན་སོང་གི་བྱས་ཉེས་མཐའ་དག་འཐོལ་
252



རེ་རྐང་གླིང་གི་སྒྲུང་ཐུང་། བརནང་གི་མགོ་འཁོར་ཕོ་བྲང་།
ལོ་བཤག་རྒྱུའི་སྐྱབས་འཇུག་ཞུ་བ་དང་ཆབས་ཅིག རང་གི་རྩོམ་རིག་གི་ལམ་
ཁར་གྲོགས་དན་མཛད་པའི་ཕུ་བོ་བྱང་སྒྲ་སྙན་དང་གྲོགས་པོ་དགེ་འདུན་ལྷུན་
གྲུབ། གཅན་མེ་སྟག མི་རབས་གསུམ་པའི་གྲོགས་པོ་ལྷན་རྒྱས་དང་རང་གི་
གསར་རྩོམ་གྱི་འབྲས་བུར་གདེང་ཐོབ་གནང་མྱོང་བའི་རྩོམ་སྒྲིག་པ་དང་ཀློག་
པ་པོ་དག་ལ་ཁ་མིན་དོན་གྱིས་བཀའ་དྲིན་སྙིང་ནས་ཞུ་རྒྱུ་དང་། ལྷག་དོན་
བདག་གི་རྩོམ་ཡིག་འདི་ཀློག་པ་ལ་ར་བྲག་འདོད་ཀྱིས་བྲག་དང་ལུག་སྤང་
འདོད་ཀྱིས་སྤང་ཞེས་པ་ལྟར་རང་ཉིད་ལ་ཀློག་པ་པོ་གཅིག་ལས་མེད་ནའང་
ངས་ད་དུང་རང་གི་གསར་རྩོམ་གྱི་རྒྱུན་དེ་མུ་ནས་མུར་དུར་སའི་རྒྱུད་ལ་མགོ་
བོ་བསྙེས་རག་ཏུ་མཇུག་བསྐྱང་རྒྱུའི་དམ་བཅའ་དང་བཅས་འགྲོ་བ་མཐའ་
དག་ཚེ་རིང་ནད་མེད་ཞི་བདེ་དཔལ་ལ་རོལ་བའི་སྨོན་འདུན་ཞུ་རྒྱུ་ཡིན་ནོ། །
༢༠༡༢ལོའི་ཟླ་༡༡པའི་ཚེས་༥་ཉིན་རིག་ལུ་འབྱུང་བའི་གྲོང་ཁྱེར་དུ་རེ་རྐང་གླིང་གིས་བྲིས་པའོ། །
253
ཧི
•



བར་སྣང་གི་མགོ་འཁོར་ཕོ་བྲང་།
རྩོམ་པ་པོ། རེ་རྐང་གླིང་གིས་བརྩམས།
རྩོམ་སྒྲིག་འགན་འཁུར་པ། གཅོད་པ་ཀླུ་རྒྱལ།
མདུན་ཤོག་མཛེས་རིས་པ། རྡོ་འབུམ།
དཔེ་སྐྲུན། ཀན་སུའུ་མི་རིགས་དཔེ་སྐྲུན་ཁང་།
འགྲེམས་སྤེལ། ཀན་སུའུ་མི་རིགས་དཔེ་སྐྲུན་ཁང་།
པར་འདེབས། ལན་གྲུ་ཞིན་ཧྭ་པར་ཁང་།
དེབ་ཚད། ཧོ་སྨིས880xཧོ་སྨིས1230 1/32
དཔར་ཤོག8.375
ཡིག་གྲངས། ཁྲི14
པར་ཐེངས། 2013ལོའི་ཟླ5པར་པར་གཞི་དང་པོ་བསྒྲིགས།
དཔར་ཐེངས། 2013ལོའི་ཟླ་5པར་དཔར་ཐེངས་དང་པོ་དཔར།
དཔར་གྲུངས། 12 000
དཔེ་རྟགས། ISBN 978-7-5421-2365-7
རིན་གོང་། སྒོར25.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
( ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)



རྩོམ་སྒྲིག་འགན་འཁུར་པ།
གཅོད་པ་ཀླུ་རྒྱལ།
མདུན་ཤོག་མཛེས་རིས་པ།
རྡོ་འབུམ།
མདུན་ཤོག་རི་མོ་པ།
སྟག་ལྷ་ཚེ་བརྟན།
1 SBN 978 -7-5 21-736 5-7
？ Il7 875 2II1 236 57Il
(e X)
{3}: 25.00OU
